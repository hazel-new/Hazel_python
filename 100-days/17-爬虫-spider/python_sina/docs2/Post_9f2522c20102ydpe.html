
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>大王，常当一心恭敬三宝，莫生邪见</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>大王，常当一心恭敬三宝，莫生邪见</h2>
                <p>By: <em>福慧果</em> 原文发布于：<em>2018-11-10 15:51:24</em></p>
                    
		<div id="sina_keyword_ad_area2" class="articalContent   newfont_family">
			<div>&nbsp;<wbr> &nbsp;<wbr> &nbsp;<wbr>
<font STYLE="font-size: 22px;">时胜光王从座而起。如常威仪合掌向佛。作如是言。惟愿大师。开悟于我。善教于我为国主法。令于现在恒受安乐。命终之后当生天上。乃至菩提善心相续。<b><font COLOR="#FF0000">佛告大王：</FONT>善哉善哉。当一心听甚为希有。孰能致问求胜资粮。<font COLOR="#FF13D3">当顺法行蠲除恶事</FONT>。何以故。大王。<font COLOR="#16FF10">若王大臣。舍其善法行恶法者。于现世中人所轻鄙。不敢亲附咸生疑惑。常见恶梦多有怨家后生懊悔。命终之后堕地狱中</FONT>。<font COLOR="#2110FF">大王。若王大臣。远离恶法修善法者。于现世中人所欣仰。皆来亲附不生疑惑。常见好梦能除怨敌无复追悔。命终之后得生天上。乃至菩提证真常乐</FONT>。</B>大王。譬如父母怜爱诸子。<font COLOR="#FB10B4">常愿安隐令无恼害。</FONT><font COLOR="#22FF0A">遮其恶行劝修善业</FONT><font COLOR="#FB10B4">。大王。为天子者亦复如是。于诸臣佐乃至国人仆使之类。咸以四摄而恩育之。布施爱语利行同事。</FONT>时彼人王。能于国界广作如是大饶益已。成就二种利益之事。云何为二。王如父母爱念无差。国人如子并怀忠孝。</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">　　复次大王<font COLOR="#1D0BFF">作天子者情怀恩恕</FONT>。<font COLOR="#FF0FC9">薄为赋敛</FONT><font COLOR="#2EFF12">省其徭役</FONT>。<font COLOR="#FD19DF">设官分职不务繁多</FONT>。<font COLOR="#15FF0D">黜罚恶人赏进贤善</FONT>。<font COLOR="#FF0CC9">不忠良者当速远离</FONT>。<font COLOR="#0CFF0E">顺古圣王勿行刑戮。何以故。生人道者胜缘所感。若断其命定招恶报。</FONT><b><font COLOR="#FF0000">大王。常当一心恭敬三宝。莫生邪见。我涅槃后法付国王大臣辅相。当为拥护勿致衰损。然正法炬转正法轮。尽未来际常令不绝</FONT>。</B><b STYLE=""><font COLOR="#1E0DFF">若能如是依教行者。则令国中龙王欢喜风调雨顺。</FONT><font COLOR="#0FFC0F">诸天庆悦</FONT><font COLOR="#1E0DFF">丰乐安隐</FONT><font COLOR="#FF0EC8">灾横皆除</FONT><font COLOR="#13FE14">率土太平</FONT><font COLOR="#1E0DFF">。</FONT></B><font COLOR="#1E0DFF">王身快乐永保胜位。福力延长无复忧恼增益寿命。现在名称遍满十方</FONT>。外国诸王咸共赞叹。某国天子仁让忠孝。以法教化拯恤黔黎。于诸国中最为第一。我等今者咸当归伏此大法王。舍身之后得生天上。受胜妙乐乃至菩提。</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">----------《佛为胜光天子说王法经》</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">尔时胜军大王。坐一面已而白佛言。大悲世尊。惟愿如来哀愍教授。惟愿善逝哀愍教诫。令我长夜证于大义利益安乐。</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">　　尔时世尊告大王曰。善哉善哉。大王。汝今乃能请问如来如是大义。大王汝今为大国主。应以正法勿以邪法。应随法行勿随非法。所以者何。大王当知若有国王或诸王等。弃舍正法以诸邪法而作国王。彼于现在为诸圣贤之所诃毁后致忧悔。身坏命终堕诸恶趣生地狱中受诸剧苦。又若国王或诸王等。弃舍邪法以其正法而作国王。彼于现在为众圣贤之所称赞后无忧悔。身坏命终超升善趣。生诸天中受诸妙乐。</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">　　大王。譬如父母怜愍于子。心常欲令离苦得乐。王亦应尔。于诸国邑所有众生。僮仆作使辅臣僚佐。<font COLOR="#FF0000">应以诸佛所说四摄而授受之。何等为四。一者布施。二者爱语。三者利行。四者同事</FONT>。如是善摄国邑众生僮仆作使辅臣僚佐。摄于二义同事同归何等二义。一者现在。二者未来。</FONT></DIV>
<div><font STYLE="font-size: 22px;"><br /></FONT></DIV>
<div><font STYLE="font-size: 22px;">----------《如来示教胜军王经》</FONT></DIV>							
		</div>
						
                <p><a href="index.html">返回目录</a></p>
            </body>
        </html>