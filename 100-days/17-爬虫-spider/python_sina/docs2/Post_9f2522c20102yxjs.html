
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>《灌洗佛形象经》求福满一切愿</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>《灌洗佛形象经》求福满一切愿</h2>
                <p>By: <em>福慧果</em> 原文发布于：<em>2019-08-12 07:48:10</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FE08F8"><b>《灌洗佛形象经》求福满一切愿</B></FONT></DIV>
<div><font STYLE="font-size: 22px;" COLOR="#12FF22"><b>===================</B></FONT></DIV>
<div><font STYLE="font-size: 22px;"><b>尔时佛告摩诃刹头诸天人民。皆一心听。佛言。人身难得。无为道亦然。佛世难值。吾本从阿僧祇劫时。身为白衣累劫积德。每生自克展转五道。不贪财宝弃身施与无所爱惜。自致为王太子。以四月八日夜半明星出时。生堕地行七步。举右手而言。天上天下惟吾为尊。当为天人作无上师。太子生时地为大动。第一四天王。乃至梵天忉利天王。其中诸天各持十二种香和汤杂种名华以浴太子。太子得成佛道。开现圣法济度群萌。佛告诸天人民。十方诸佛皆用四月八日夜半时生。十方诸佛皆用四月八日夜半时去家。入山学道。十方诸佛皆用四月八日夜半时成佛。十方诸佛皆用四月八日夜半时入般涅槃。佛言。所以用四月八日者。以春夏之际殃罪悉毕。万物普生毒气未行。不寒不热时气和适。正是佛生之日。诸善男子善女人。于佛灭后当至心念佛无量功德之力。<font COLOR="#FC1BD8">浴佛形像如佛在时。得福无量不可称数。</FONT>佛言。我本行菩萨道时。三十六返为天王释。三十六返作转轮圣王。三十六返为飞行皇帝。诸有佛弟子信心善意者。当念十方诸佛功德。<font COLOR="#19FF26">善业以香华杂物浴佛形像者所愿皆得。诸天龙神常随拥护皆当证明。&nbsp;<wbr></FONT></B></FONT></DIV>
<div><font STYLE="font-size: 22px;"><b><font COLOR="#19FF26"><br /></FONT></B></FONT></DIV>
<div><font STYLE="font-size: 22px;"><b>　　
佛告诸弟子。夫人身难得经法难闻。<font COLOR="#FF0000">其有天人能自减损妻子之分五家财物。用浴佛形像者。如佛在时所愿悉得。</FONT>欲求度世取无为道生生不与死会者可得。欲求精进勇猛如释迦文佛者可得。<font COLOR="#20FF1D">欲求如文殊师利阿惟越致菩萨者可得。欲求转轮圣王飞行教化者可得。</FONT><font COLOR="#FF7E00">欲求辟支佛阿罗汉者可得。欲求离三恶道者可得。</FONT><font COLOR="#FD0BE2">欲求生天上人间富乐者可得。欲求百子千孙者可得。</FONT><font COLOR="#1B09FF">欲求长寿无病者可得。</FONT>世间人民贪欲如海。宁割身上一脔肉。不肯出一钱物与人。人生时不持一钱来。死亦不持一钱去。财物故在世间。人死当独去忆如此者。乃浴佛形像。持是功德生死相随无有断期。<font COLOR="#FF0BF9">佛言。若人有一善之心。作是功德者。诸天善神天龙八部四天王等。佥然拥护。浴佛形像福报所生。常得清净。</FONT>从是因缘得成佛道</B></FONT></DIV>							
		</div>
						
                <p><a href="index.html">返回目录</a></p>
            </body>
        </html>