
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>再举：冤亲债主复仇佛经依据</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>再举：冤亲债主复仇佛经依据</h2>
                <p>By: <em>福慧果</em> 原文发布于：<em>2020-02-22 12:41:40</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 20px;" COLOR="#FF0000"><b>再举：冤亲债主复仇佛经依据</B></FONT></DIV>
<div><font STYLE="font-size: 20px;" COLOR="#1BFE24"><b>==================</B></FONT></DIV>
<div><font STYLE="font-size: 20px;" COLOR="#1BFE24"><b>下面是HK的Carl师兄找到的一些冤亲债主复仇的经典依据，我刚收到他的邮件，我粘贴经文出来，供大家阅读：</B></FONT></DIV>
<div><font STYLE="font-size: 20px;" COLOR="#1BFE24"><b>=============</B></FONT></DIV>
<font STYLE="font-size: 20px;"><b>舍利弗目连。共将五百弟子。经旷野中过。力士知之。请二尊者并五百弟子。安置止宿。供给衣食。过三日后。国中人民。聚集作会。饮酒过醉。详共围绕大力士舍。以火焚烧。力士问言。何故如是。众人答曰。妇女初嫁。都经由汝。我等是人。不忍此事。故来烧汝。<font COLOR="#000BFF">力士答言。我先不肯。汝等强尔。诸人不听。便烧使死。垂欲命终</FONT>。<font COLOR="#FF0000">发誓愿言。持我供养舍利弗目连功德因缘。生此旷野中。作大力鬼神。灭诸人等。作是语已。其命即断。便于旷野。作化生鬼。放大毒气。多杀人众。</FONT></B></FONT>
<div><font STYLE="font-size: 20px;"><b><br /></B></FONT></DIV>
<div><font STYLE="font-size: 20px;"><b>-----《杂宝藏经》卷八</B></FONT></DIV>
<div><font STYLE="font-size: 20px;"><b><br /></B></FONT></DIV>
<div>
<div><font STYLE="font-size: 20px;"><b>昔佛在罗阅祇耆阇崛山中。时国王瓶沙有一大臣，犯事免退徙著南山中，去国千里外。由来无人不熟五谷，大臣到中，泉水流溢五谷大熟，四方诸国有饥寒者，皆来至此山中，数年之中便有三四千家，来者给与田地令得生活。其中三老诸长宿年共议：“国之无君犹身之无首。”相将至大臣所，举大臣为国王。大臣答长老曰：“若以我为王者，当如诸国王之法，左右大臣文武将士，上下朝直发女阗宫，租税谷帛当如民法。”诸国老曰：“唯然奉命一随王法。”即立为王，处置群臣文武上下，发调人民筑城作舍，宫殿楼观，民被苦毒不复堪谐，皆发想念欲谋图王。诸奸臣辈将王出猎，去城三四十里，于旷野泽中，牵王欲杀。王问左右：“何缘杀我？”答曰：“民慕丰乐奉王以礼，民困思乱破家图国。”王告之言：“卿等自为非我本造，枉杀我者神祇知之。听我发一愿，死不有恨。”即愿曰：“我本开荒出谷养民，来者皆活，富乐无极，自共举我立为国王，依案诸国自共作此，今反杀我。我实无恶于此人民，若我死者，愿作罗刹，还入故身中，当报此怨。”于是绞杀弃尸而去。三日之后，王神即作罗刹还入故身中，自名阿罗婆，即起入宫绞杀新王，并及后宫婇女左右奸臣，即皆杀之。罗刹瞋恚出宫，尽欲杀人。</B></FONT></DIV>
<div><font STYLE="font-size: 20px;"><b><br /></B></FONT></DIV>
<div><font STYLE="font-size: 20px;"><b>-----《法句譬喻經》卷四</B></FONT></DIV>
</DIV>
<div><br /></DIV>							
		</div>
						
                <p><a href="index.html">返回目录</a></p>
            </body>
        </html>