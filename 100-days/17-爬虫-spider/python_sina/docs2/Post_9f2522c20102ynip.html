
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>《贞观政要》精华节选</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>《贞观政要》精华节选</h2>
                <p>By: <em>福慧果</em> 原文发布于：<em>2019-02-27 16:25:34</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FF10EC"><b>《贞观政要》精华节选</B></FONT></DIV>
<div><font STYLE="font-size: 22px;" COLOR="#10FF19"><b>==============</B></FONT></DIV>
<div><span STYLE="font-size: 22px;"><font COLOR="#22B14C">贞观初，太宗谓侍臣曰：“</FONT><font COLOR="#FF7E00"><b>为君之道，必须先存百姓。若损百姓以奉其身，犹割股以啖腹，腹饱而身毙。若安天下，必须先正其身，未有身正而影曲，上治而下乱者</B>。</FONT><font COLOR="#22B14C">朕每思伤其身者不在外物，皆由嗜欲以成其祸。若耽嗜滋味，玩悦声色，所欲既多，所损亦大，既妨政事，又扰生民。</FONT><font COLOR="#FF0DDB"><b>且复出一非理之言，万姓为之解体，怨讟既作，离叛亦兴。朕每思此，不敢纵逸</B>。</FONT><font COLOR="#22B14C">”谏议大夫魏征对曰：“古者圣哲之主，皆亦近取诸身，故能远体诸物。昔楚聘詹何，问其治国之要，詹何对以修身之术。楚王又问治国何如，詹何曰：‘未闻身治而国乱者。’陛下所明，实同古义。”</FONT></SPAN></DIV>
<div><font STYLE="font-size: 22px;" COLOR="#10FF19"><br /></FONT></DIV>
<div><span STYLE="font-size: 22px;">-----《贞观政要》卷一：论君道</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><font COLOR="#10FF19">贞观二年，太宗问黄门侍郎王珪曰：“近代君臣治国，多劣于前古，何也？”对曰：<b>“</B></FONT><font COLOR="#FF0000"><b>古之帝王为政，皆志尚清静，以百姓之心为心。近代则唯损百姓以适其欲</B>。</FONT><font COLOR="#10FF19">所任用大臣，复非经术之士。汉家宰相，无不精通一经，朝廷若有疑事，皆引经决定，由是人识礼教，治致太平。近代重武轻儒，或参以法律，儒行既亏，淳风大坏。”太宗深然其言。自此百官中有学业优长，兼识政体者，多进其阶品，累加迁擢焉。</FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷一：论政体</SPAN></DIV>
<div><font STYLE="font-size: 22px;"><font STYLE="font-size: 22px;"><br /></FONT></FONT></DIV>
<font STYLE="font-size: 22px;">贞观十九年，太宗谓侍臣曰：“朕观古来帝王，骄矜而取败者，不可胜数。<font COLOR="#FF7E00"><b>不能远述古昔，至如晋武平吴、隋文伐陈已后，心逾骄奢，自矜诸己，臣下不复敢言，政道因兹弛紊</B></FONT>。朕自平定突厥、破高丽已后，兼并铁勒，席卷沙漠，以为州县，夷狄远服，声教益广。朕恐怀骄矜，恒自抑折，日旰而食，坐以待晨。每思臣下有谠言直谏，可以施于政教者，当拭目以师友待之。如此，庶几于时康道泰尔。”</FONT>
<div><font STYLE="font-size: 22px;"><br /></FONT></DIV>
<div><span STYLE="font-size: 22px;">-----《贞观政要》卷一：论政体</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观二年，太宗谓侍臣曰：<b>“<font COLOR="#FF0CED">明主思短而益善，暗主护短而永愚</FONT>。<font COLOR="#34FF0E">隋炀帝好自矜夸，护短拒谏，诚亦实难犯忤</FONT>。</B>虞世基不敢直言，或恐未为深罪。昔箕子佯狂自全，孔子亦称其仁。及炀帝被杀，世基合同死否？”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷二：论求谏</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观八年，太宗谓侍臣曰：<b>“<font COLOR="#FF12F4">朕每闲居静坐，则自内省，恒恐上不称天心，下为百姓所怨。</FONT></B><font COLOR="#2EFF16"><b>但思正人匡谏，欲令耳目外通，下无怨滞</B>。</FONT><font COLOR="#4150FD">又比见人来奏事者，多有怖慑，言语致失次第。<b>寻常奏事，情犹如此，况欲谏诤，必当畏犯逆鳞。</B></FONT><b><font COLOR="#10FF19">所以每有谏者，纵不合朕心，朕亦不以为忤</FONT>。</B>若即嗔责，深恐人怀战惧，岂肯更言！”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷二：论求谏</SPAN></DIV>
<div><br /></DIV>
<div><br /></DIV>
<div><br /></DIV>
<div><span STYLE="font-size: 22px;">　贞观十八年，太宗谓长孙无忌等曰：“<font COLOR="#22B14C">夫人臣之对帝王，多顺从而不逆，甘言以取容。朕今发问，不得有隐，宜以次言朕过失</FONT>。”长孙无忌、唐俭等皆曰：“陛下圣化道致太平，以臣观之，不见其失。”黄门侍郎<font COLOR="#FF0000">刘洎</FONT>对曰：“陛下拨乱创业，实功高万古，诚如无忌等言。<b><font COLOR="#FF10F2">然顷有人上书，辞理不称者，或对面穷诘，无不惭退。恐非奖进言者</FONT>。</B>”太宗曰：“<font COLOR="#1A0FFF">此言是也，当为卿改之。</FONT>”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷二：论求谏　</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观十八年，太宗谓侍臣曰：“古有胎教世子，朕则不暇。但近自建立太子，遇物必有诲谕。<font COLOR="#FF0000">见其临食将饭，谓曰：‘汝知饭乎？’对曰：‘不知。’曰：‘凡稼穑艰难，皆出人力，不夺其时，常有此饭。’</FONT><font COLOR="#22B14C">见其乘马，又谓曰：‘汝知马乎？’对曰：‘不知。’曰：‘能代人劳苦者也，以时消息，不尽其力，则可以常有马也。</FONT>’<font COLOR="#FC19FA">见其乘舟，又谓曰：‘汝知舟乎？’对曰：‘不知。’曰：‘舟所以比人君，水所以比黎庶，水能载舟，亦能覆舟。尔方为人主，可不畏惧！’</FONT><font COLOR="#990030">见其休于曲木之下，又谓曰：‘汝知此树乎？’对曰：‘不知。’曰：‘</FONT><font COLOR="#2BFF0D">此木虽曲，得绳则正，为人君虽无道，受谏则圣</FONT><font COLOR="#990030">。此傅说所言，可以自鉴。</FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷四：教戒太子诸王</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div>
<div><span STYLE="font-size: 22px;">贞观元年，太宗曰：“<font COLOR="#FF0000"><b>朕看古来帝王以仁义为治者，国祚延长，任法御人者，虽救弊于一时，败亡亦促。</B></FONT>既见前王成事，足是元龟。今欲专以仁义诚信为治。望革近代之浇薄也。”黄门侍郎王珪对曰：“天下凋丧日久，陛下承其余弊，弘道移风，万代之福。但非贤不理，惟在得人。”太宗曰：“朕思贤之情，岂舍梦寐！”给事中杜正伦进曰：“世必有才，随时听用，岂待梦傅说，逢吕尚，然后为治乎？”太宗深纳其言。</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　贞观二年，太宗谓侍臣曰：“朕谓乱离之后，风俗难移，比观百姓渐知廉耻，官民奉法，盗贼日稀，故知人无常俗，但政有治乱耳。<font COLOR="#FF7E00"><b>是以为国之道，必须抚之以仁义，示之以威信，因人之心，去其苛刻，不作异端，自然安静，公等宜共行斯事也</B></FONT>。”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　贞观四年，房玄龄奏言：“今阅武库甲仗，胜隋日远矣。”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　<b>太宗曰：“饬兵备寇虽是要事，然朕唯欲卿等存心理道，务<font COLOR="#FD10E2">尽忠贞，使百姓安乐，便是朕之甲仗</FONT>。<font COLOR="#2BFF0D">隋炀帝岂为甲仗不足，以至灭亡？</FONT><font COLOR="#FF7E00">正由仁义不修，而群下怨叛故也。宜识此心。</FONT>”</B></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　贞观十三年，太宗谓侍臣曰：“<font COLOR="#FF0000">林深则鸟栖，水广则鱼游，仁义积则物自归之。人皆知畏避灾害，不知行仁义则灾害不生</FONT>。<font COLOR="#19FF35">夫仁义之道，当思之在心，常令相继，若斯须懈怠，去之已远。</FONT>犹如饮食资身，恒令腹饱，乃可存其性命。”王珪顿首曰：“陛下能知此言，天下幸甚！”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷五：论仁义</SPAN></DIV>
</DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观四年，太宗谓侍臣曰：<b>“<font COLOR="#FF0000">崇饰宫宇，游赏池台，帝王之所欲，百姓之所不欲。帝王所欲者放逸，百姓所不欲者劳弊</FONT>。</B>孔子云：‘有一言可以终身行之者，其恕乎！已所不欲，勿施于人。’<b><font COLOR="#18FF10">劳弊之事，诚不可施于百姓。朕尊为帝王，富有四海，</FONT><font COLOR="#FF10D2">每事由己，诚能自节，若百姓不欲，必能顺其情也。</FONT></B>”魏征曰：<b>“<font COLOR="#FF0000">陛下本怜百姓，每节己以顺人</FONT></B>。<b>臣闻‘<font COLOR="#37FF14">以欲从人者昌，以人乐己者亡</FONT>。</B>’隋炀帝志在无厌，惟好奢侈，所司每有供奉营造，小不称意，则有峻罚严刑。上之所好，下必有甚，竞为无限，遂至灭亡。此非书籍所传，亦陛下目所亲见。为其无道，故天命陛下代之。陛下若以为足，
今日不啻足矣； 若以为不足，更万倍过此，亦不足。”太宗曰：“公所奏对甚善。非公，朕安得闻此言？”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷六：论俭约　</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">岑文本为中书令，宅卑湿，无帷帐之饰。有劝其营产业者，文本叹曰：“<font COLOR="#FF0000">吾本汉南一布衣耳，竟无汗马之劳，徒以文墨致位中书令，斯亦极矣。荷俸禄之重，为惧已多，更得言产业乎</FONT>？”言者叹息而退。</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　<font COLOR="#22B14C">户部尚书戴胄卒，太宗以其居宅弊陋，祭享无所，令有司特为之造庙。</FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　温彦博为尚书右仆射，家贫无正寝，及薨，殡于旁室。太宗闻而嗟叹，遽命所司为造，当厚加赙赠。</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　<font COLOR="#FF7E00">魏征宅内，先无正堂。及遇疾，太宗时欲造小殿，而辍其材为征营构，五日而就。遣中使&#58457;素褥布被而赐之，以遂其所尚。</FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷六：论俭约　</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观二年，关中旱，大饥。太宗谓侍臣曰：“<font COLOR="#FF13EC">水旱不调，皆为人君失德。朕德之不修，天当责朕，百姓何罪，而多遭困穷！闻有鬻男女者，朕甚愍焉。</FONT>”<font COLOR="#26FF0F">乃遣御史大夫杜淹巡检，出御府金宝赎之，还其父母。</FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷六：论仁恻</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div>
<div STYLE=""><span STYLE="font-size: 22px;">　<b>贞观十年，太宗谓侍臣曰：“<font COLOR="#FF11F9">国家法令，惟须简约，不可一罪作数种条。格式既多，官人不能尽记，更生奸诈，若欲出罪即引轻条，若欲入罪即引重条。</FONT><font COLOR="#22B14C">数变法者，实不益道理，宜令审细，毋使互文</FONT>。</B>”</SPAN></DIV>
<div STYLE=""><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　贞观十一年，太宗谓侍臣曰：“<font COLOR="#2114FD"><b>诏令格式，若不常定，则人心多惑，奸诈益生。</B></FONT>《周易》称‘涣汗其大号’，言发号施令，若汗出于体，一出而不复也。<font COLOR="#FB2CD7"><b>《书》曰：‘慎乃出令，令出惟行，弗为反。</B></FONT>’且汉祖日不暇给，萧何起于小吏，制法之后，犹称画一。今宜详思此义，<font COLOR="#FF0000"><b>不可轻出诏令，必须审定，以为永式。”</B></FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">　　长孙皇后遇疾，渐危笃。皇太子启后曰：“<font COLOR="#2AFF14">医药备尽，今尊体不瘳，请奏</FONT><font COLOR="#FF0000"><b>赦囚徒</B></FONT><font COLOR="#2AFF14">并</FONT><font COLOR="#180DFF"><b>度人入道</B></FONT><font COLOR="#2AFF14">，冀蒙福祐。</FONT>”<b><font COLOR="#FF0000">后曰</FONT></B>：“死生有命，非人力所加。若修福可延，吾素非为恶者；若行善无效，何福可求？赦者国之大事，佛道者，上每示存异方之教耳，常恐为理体之弊。<font COLOR="#FF0000"><b>岂以吾一妇人而乱天下法？不能依汝言。</B></FONT></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷八：论赦令</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">贞观九年，太宗谓魏征曰：“顷读周、齐史，末代亡国之主为恶多相类也。<font COLOR="#FF0000">齐主深好奢侈，所有府库用之略尽，乃至关市无不税敛。朕常谓此犹如馋人自食其肉，肉尽必死</FONT>。<font COLOR="#22B14C"><b>人君赋敛不已，百姓既弊，其君亦亡，齐主即是也。然天元、齐主若为优劣</B></FONT>？”征对曰：“二主亡国虽同，其行则别。<font COLOR="#FF13DC"><b>齐主愞弱，政出多门，国无纲纪，遂至亡灭</B></FONT>。<font COLOR="#FF0000"><b>天元性凶而强，威福在己，亡国之事，皆在其身。</B></FONT><b>以此论之，齐主为劣。”</B></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">-----《贞观政要》卷八：辨兴亡</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;"><br /></SPAN></DIV>
<div><br /></DIV>
</DIV>							
		</div>
						
                <p><a href="index.html">返回目录</a></p>
            </body>
        </html>