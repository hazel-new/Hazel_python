
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>【原创】修何法门可以不必受恶果?_吉祥果</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>【原创】修何法门可以不必受恶果?_吉祥果</h2>
                <p>By: <em>原创_吉祥果</em> 原文发布于：<em>2011-02-11 09:47:55</em></p>
                    
		<div id="sina_keyword_ad_area2" class="articalContent   ">
			<strong><font COLOR="#FF0000" SIZE="6">修何法门可以不必承受无始以来恶果报应?</FONT></STRONG><br />
<br />
<br />
<br />
<br />
<strong><font SIZE="4"><span STYLE="FonT-FAMiLY: 黑体"><font FACE="黑体"><span STYLE="CoLor: #000000">一、至心发露忏悔可以不受恶果：</SPAN><br />
《分别善恶报应经》：佛言：复云何业而不得果？<span STYLE="CoLor: #ff0000">所修恶业回心发露。省悟前非思惟嫌厌。心念口言作意专注重重忏悔。此业虽作而不受果</SPAN>。善业亦然。----------------从这段经文看，至心发露忏悔可以不受恶果。</FONT></SPAN></FONT><br />

<br /></STRONG><font SIZE="4"><br /></FONT>
<div ALIGN="center"><span STYLE="FonT-FAMiLY: 黑体"><font SIZE="4"><strong>--《楞严经四种清净明诲》</STRONG></FONT></SPAN></DIV>
<div ALIGN="center"></DIV>
<p><br />
<br />
<strong><font SIZE="4">二、燃指供佛于身体烧香可以霎那间受完未来宿报，后不复受。<br />
烧<span STYLE="CoLor: #000000">若我灭后。</SPAN><span STYLE="CoLor: #ff0000">其有比丘</SPAN><span STYLE="CoLor: #000000">发心决定修三摩提。能于如来形像之前。身燃一灯。烧一指节。及于身上热一香炷。我说是人。</SPAN><span STYLE="CoLor: #ff0000">无始宿债。一时酬毕。长揖世间。永脱诸漏</SPAN><span STYLE="CoLor: #000000">。虽未即明无上觉路。是人于法已决定心。</SPAN>若不为此，舍身微因，纵成无为，必还生人，酬其宿债，如我马麦，正等无异。</FONT><br />

<br />
<br />
<br />
<br /></STRONG><span STYLE="FonT-FAMiLY: 黑体"><font SIZE="4"><strong>三、塑造佛像可以不受恶果：<br />
《大乘造像功德经》佛言：弥勒若有众生宿造恶业。当受种种诸苦恼事。所谓枷锁杻械。打骂烧炙。剥皮拔发。反系高悬。乃至或被分解支节。若发信心造佛形像。</STRONG><font FACE="黑体"><strong><span STYLE="CoLor: #ff0000">如是苦报皆悉不受。若寇贼侵扰城邑破坏。恶星变怪饥馑疾疫。如是之处不生其中。若言生者斯则妄说。</SPAN><br />

<br />
尔时弥勒菩萨摩诃萨复白佛言。世尊。如来常说善不善业皆不失坏。若有众生作诸重罪。当生卑贱种姓之家。贫穷疾苦寿命夭促。后发信心造佛形像。此众罪报为更当受为不受耶。<br />
</STRONG></FONT></FONT></SPAN><br />
<span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000">佛告弥勒菩萨言。弥勒。汝今谛听。当为汝说。若彼众生作诸罪已。发心造像求哀忏悔。决定自断誓不重犯。先时所作皆得销灭。我今为汝广明此事。弥勒。譬若有人宿行悭吝。以是缘故。受贫穷苦无诸财宝资用匮乏。忽遇比丘先入灭定从定初起。即以饮食恭敬奉施。此人施已永舍贫穷。凡有所须悉如其意。弥勒。彼贫穷人先世恶业。及所得报今何在耶。</SPAN>
<span STYLE="CoLor: #000000">弥勒菩萨言。世尊。由施食故。先世恶业皆悉灭尽。永离贫穷大富充足。</SPAN></STRONG></FONT></FONT></SPAN>
<span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000"><br />
<br /></SPAN><span STYLE="CoLor: #000000">佛言。弥勒。如汝所言。当知此人亦复如是。</SPAN><span STYLE="CoLor: #ff0000">由造像故。彼诸恶业永尽无余。所应受报皆不复受。</SPAN><span STYLE="CoLor: #000000">弥勒。业有三种。一者现受。二者生受。三者后受。此三种业中一一皆有定与不定。若人信心造佛形像。唯现定业少分容受余皆不受。</SPAN></STRONG></FONT></FONT></SPAN><span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000">&nbsp;<wbr>&nbsp;<wbr><br />

<br /></SPAN><span STYLE="CoLor: #000000">尔时弥勒菩萨摩诃萨复白佛言。世尊。如来常说有五种业最为深重。决定堕于无间地狱。所谓杀父害母杀阿罗汉。以恶逆心出佛身血。破和合僧。若有众生先作此罪。后于佛所生净信心造佛形像。此人为更堕于地狱为不堕耶。</SPAN></STRONG></FONT></FONT></SPAN><span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000">&nbsp;<wbr>&nbsp;<wbr><br />

<br /></SPAN><span STYLE="CoLor: #000000">佛告弥勒菩萨言。弥勒。我今为汝重说譬喻。如或有人手执强弓。于树林间向上射叶。其箭彻往曾无所碍。若有众生犯斯逆罪。</SPAN><span STYLE="CoLor: #ff0000">后作佛像诚心忏悔得无根信。我想微薄。虽堕地狱还即出离。如箭不停。此亦如是。</SPAN><span STYLE="CoLor: #000000">又如比丘得神足通。从海此岸到于彼岸。周旋四洲无能碍者。此人亦尔。由先所犯暂堕地狱。非彼宿业所能为碍。</SPAN></STRONG></FONT></FONT></SPAN><span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000">&nbsp;<wbr>&nbsp;<wbr><br />

<br /></SPAN><span STYLE="CoLor: #000000">尔时弥勒菩萨摩诃萨复白佛言。世尊。诸佛如来是法性身非色相身。若以色相为佛身者。难陀比丘与转轮圣王皆应是佛。以悉具有诸相好故。或有众生坏佛法身。法说非法非法说法。后发信心而造佛像。此之重罪为亦销灭为不得灭。</SPAN></STRONG></FONT></FONT></SPAN>
<span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000"><br />
<br /></SPAN><span STYLE="CoLor: #000000">佛告弥勒菩萨言。弥勒。若彼众生法说非法非法说法。唯以口言而不坏见。后生信乐造佛形像。</SPAN><span STYLE="CoLor: #ff0000">此先恶业但于现身。而受轻报不堕恶道</SPAN><span STYLE="CoLor: #000000">。然于生死未即解脱。</SPAN></STRONG></FONT></FONT></SPAN><span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000">&nbsp;<wbr>&nbsp;<wbr><br />

<br /></SPAN><span STYLE="CoLor: #000000">尔时弥勒菩萨摩诃萨复白佛言。世尊。若有人盗佛塔物。盗僧祇物。四方僧物现前僧物。自用与人如己物想。世尊。常说用佛塔物及僧物者其罪甚重。然彼众生作是罪已深自悔责。起净信心而造佛像。如是等罪为灭不耶。</SPAN></STRONG></FONT></FONT></SPAN>
<span STYLE="FonT-FAMiLY: 黑体"><font SIZE="4"><font FACE="黑体"><strong><span STYLE="CoLor: #000000"><br />
<br /></SPAN><span STYLE="CoLor: #000000">佛告弥勒菩萨言。弥勒。若彼众生曾用此物。后自省察深怀愧悔。依数酬倍誓更不犯。我今为汝说一譬喻。如有贫人先多负债。忽遇伏藏得无量宝。还其债已长有余财。</SPAN><span STYLE="CoLor: #ff0000">当知此人亦复如是酬倍彼物。又造佛像免诸苦患永得安乐。</SPAN><br />
</STRONG></FONT></FONT></SPAN><br />
<br /></P>
<p>&nbsp;<wbr></P>
<div><span STYLE="FonT-FAMiLY: 黑体"><font SIZE="4">尔时弥勒菩萨摩诃萨复白佛言。世尊。有诸女人志意狭小。多怀嫉恚轻薄谄曲。有恨不舍知恩不报。设求菩提莫能坚守。常欲诳惑一切众生。亦复为他之所诳惑。世尊。若此女人造佛形像。如是诸业得除灭不。当来得作勇健丈夫求佛果不。得作知恩报恩人不。得具智慧大慈悲不。于生死法能厌离不。除因愿力得更不受女人之身。如瞿昙弥及佛母摩耶夫人不。&nbsp;<wbr>&nbsp;<wbr>佛告弥勒菩萨言。弥勒。<font FACE="黑体"><span STYLE="CoLor: #ff0000">若有女人能造佛像。永不复受女人之身。设受其身则为女宝尊胜第一</SPAN>。然诸女人有五种德。此女所得出过诸女。何等为五。一者生孕子息。二者种族尊贵。三者禀性贞良。四者质相殊绝。五者姿容美正。</FONT></FONT></SPAN><span STYLE="FonT-FAMiLY: 黑体"><font SIZE="4">&nbsp;<wbr>&nbsp;<wbr><br />

<br />
弥勒。一切女人有八种因缘恒受女身。云何为八。一者爱好女身。二者贪着女欲。三者口常赞美女人容质。四者心不正直覆藏所作。五者厌薄自夫。六者念重他人。七者知人有恩而已背逆。八者邪伪庄饰欲他迷恋。<span STYLE="CoLor: #ff0000"><font FACE="黑体">若能永断如是八事而造佛像。乃至成佛常作丈夫。更受女身无有是处。</FONT></SPAN></FONT></SPAN><span STYLE="CoLor: #ff0000"><span STYLE="FonT-FAMiLY: 黑体"><font SIZE="4">&nbsp;<wbr>&nbsp;<wbr><br />
</FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。有四种因缘。令诸男子受女人身。何等为四。一者以女人声。轻笑唤佛及诸菩萨一切圣人。二者于净持戒人。以诽谤心说言犯戒。三者好行谄媚诳惑于人。四者见他胜己心生嫉妒。若有丈夫行此四事。命终之后必受女身。复经无量诸恶道苦。<span STYLE="CoLor: #ff0000"><font FACE="黑体">若深发信心悔先所作。而造佛像则其罪皆灭。必更不受女人之报。</FONT></SPAN></SPAN></FONT>
<span STYLE="CoLor: #ff0000"><span STYLE="FonT-FAMiLY: 黑体"><font SIZE="4"><br /></FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。有四种因缘。令诸男子受黄门身。何等为四。一者残害他形乃至畜生。二者于持戒沙门嗔笑谤毁。三者情多贪欲故心犯戒。四者亲犯戒人复劝他犯。<span STYLE="CoLor: #ff0000"><font FACE="黑体">若有男子先行此事。后起信心造佛形像。乃至成佛不受斯报。常作丈夫诸根具足。</FONT></SPAN></SPAN></FONT>
<span STYLE="CoLor: #ff0000"><span STYLE="FonT-FAMiLY: 黑体"><font SIZE="4"><br /></FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。有四种业。能令丈夫受二形身。一切人中最为其下。何等为四。一者于尊敬所而有烝秽。二者于男子身非处染着。三者即于自己而行欲事。四者詃卖女色而与他人。<span STYLE="CoLor: #ff0000"><font FACE="黑体">若有众生曾行此事。深自咎责悔先所犯。起净信心造佛形像。乃至成佛不受此身。</FONT></SPAN></SPAN></FONT>
<span STYLE="CoLor: #ff0000"><span STYLE="FonT-FAMiLY: 黑体"><font SIZE="4"><br /></FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。复有四缘令诸男子其心。常生女人爱欲。乐他于己行丈夫事。何等为四。一者或嫌或戏谤毁于人。二者乐作女人衣服庄饰。三者于亲族女行淫秽事。四者实无胜德妄受其礼。以此因缘令诸丈夫起于如是别异烦恼。<span STYLE="CoLor: #ff0000"><font FACE="黑体">若悔先犯更不造新。心生信乐作佛形像。其罪既灭此心亦息。</FONT></SPAN></SPAN></FONT>
<span STYLE="CoLor: #ff0000"><span STYLE="FonT-FAMiLY: 黑体"><font SIZE="4"><br /></FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。有五种悭能坏众生。何等为五。一者悭惜所住邻邑。由此当于旷野中生。二者悭惜所居宅宇。当作蛊身恒居粪秽。三者悭惜端正好色。当感丑恶不如意形。四者悭惜所有资财。当受贫穷衣食乏少。五者悭惜所知之法。<span STYLE="CoLor: #ff0000"><font FACE="黑体">当有顽钝畜生等报。若悔己先业造佛尊仪。则永离悭心无前所受。</FONT></SPAN></SPAN></FONT><span STYLE="CoLor: #ff0000"><span STYLE="FonT-FAMiLY: 黑体"><font SIZE="4">&nbsp;<wbr>&nbsp;<wbr><br />
</FONT></SPAN></SPAN><br />
<font SIZE="4"><span STYLE="FonT-FAMiLY: 黑体">弥勒。复有五缘。令诸众生生边夷之处及无佛法时。何者为五。一者于三宝良田不生净信。二者背实亏理妄行教诫。三者不如理实而有教授。四者破和合僧令成二部。五者极少乃至破二比丘令不和合。<font FACE="黑体"><span STYLE="CoLor: #ff0000">若永断斯业造佛形像。则常遇佛兴恒闻法要。</SPAN><span STYLE="CoLor: #ff0000">&nbsp;<wbr>&nbsp;<wbr></SPAN></FONT></SPAN></FONT><br />

<font SIZE="4"><span STYLE="FonT-FAMiLY: 黑体">弥勒。众生复有五种因缘。常被于人之所厌逐。乃至至亲亦不喜见。云何为五。一者两舌。二者恶口。三者多诤。四者多嗔。五者巧说相似之言以行诽谤。<font FACE="黑体"><span STYLE="CoLor: #ff0000">后若发心造佛形像。悔先恶业誓不重作。其所作罪并得除灭。为一切人之所爱敬。</SPAN>何以故。诸佛有无量无边胜福德故。无量无边大智慧故。无量无边三昧解脱等。种种希有功德法故。</FONT></SPAN></FONT></DIV>							
		</div>
						
                <p><a href="index.html">返回目录</a></p>
            </body>
        </html>