
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>庄稼一枝花，全靠“福”当家</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>庄稼一枝花，全靠“福”当家</h2>
                <p>By: <em>福慧果</em> 原文发布于：<em>2019-07-24 10:22:15</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FF08EF"><b>庄稼一枝花，全靠“福”当家；</B></FONT></DIV>
<div><font STYLE="font-size: 22px;" COLOR="#FF08EF"><b>种地豆腐渣，全因“罪”太大！</B></FONT></DIV>
<div><font STYLE="font-size: 22px;" COLOR="#13FE14"><b>==================</B></FONT></DIV>
<div><font STYLE="font-size: 22px;" COLOR="#13FE14"><b>农民朋友看过来！看过来，看过来，这边的佛经实在太精彩！</B></FONT></DIV>
<div><font STYLE="font-size: 22px;" COLOR="#13FE14"><b>==================</B></FONT></DIV>
<div><font STYLE="font-size: 22px;"><b>复有十业。得外恶报。若有众生。于十不善业。多修习故。感诸外物。悉不具足<font COLOR="#1206FF">。一者以杀业故。令诸外报。大地碱卤。药草无力</FONT>。<font COLOR="#FF0000">二者以盗业故。</FONT><font COLOR="#F818FD">感外霜雹螽蝗虫等。令世饥馑</FONT>。三者邪淫业故。感恶风雨。及诸尘埃。四者妄语业故。感生外物。皆悉臭秽。五者两舌业故。感外大地。高下不平。峻崖崄谷。株杌槎菜。六者恶口业故。感生外报。瓦石沙砾。粗涩恶物。不可触近。<font COLOR="#22B14C">七者绮语业故感生外报。令草木稠林。枝条棘刺。</FONT><font COLOR="#FF11ED">八者以贪业故。感生外报。令诸苗稼子实微细。九者以嗔业故。感生外报。令诸树木果实苦涩。十者以邪见业故。感生外报。苗稼不实。收获鲜少。</FONT>以是十业。得外恶报，</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>&nbsp;<wbr>-----《佛为首迦长者说业报差别经》</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div>
<div><font><b><span STYLE="font-size: 22px;"><br /></SPAN></B></FONT></DIV>
<div><span STYLE="font-size: 22px;"><b><font COLOR="#2CFF15">有福常受智者所供。福完诸力。福常会遇善友知识。</FONT><font COLOR="#FF0FF9">福力能作一切事业。谓若耕植田里。</FONT><font COLOR="#2CFF15">或复商贾求利。</FONT><font COLOR="#FF0000">少施其功大获积集</FONT><font COLOR="#2CFF15">。富盛自在。</FONT></B></SPAN></DIV>
<div><span STYLE="font-size: 22px;"><b><br /></B></SPAN></DIV>
<div><span STYLE="font-size: 22px;"><b>-----《福力太子因缘经》</B></SPAN></DIV>
<div STYLE="font-size: 22px;"><br /></DIV>
</DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>佛告药上菩提萨埵：“<font COLOR="#22B14C">善男子，譬如有人种于树木，彼种树已即日生芽，彼树一日上下各生长一由旬。复有一人亦复种树，不得其所，风动不生，移置异处。二人共诤，互相诽谤。彼人如是共相诤论，国王闻之，即敕臣言：‘某处二人互相诽谤，速往唤来。’傍臣受敕，遣使往捉。时彼使人微服而去，至彼人所，作如是言：‘王唤汝等。’时彼二人惊怖忧愁：‘王今何故命我二人？’是时二人，既至王所，默然而立。时王问言：‘汝等何故共相诽谤而起斗诤？’时彼二人白大王言：‘听我所说！我借得少许空闲之处，种植树林，即日生芽，及叶华果熟者中半。此人种植，不生芽叶及以华果，须臾数移，彼种不生，来见谤毁而起斗诤。大王，如是之事，大王应知我无罪过。’</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　“尔时，大王集诸大臣满三十亿，告诸臣言：‘汝等各说。’诸臣白言：‘我等不知说何等语？’王问诸臣：‘汝等颇见即日种树，即生芽叶，及以华果熟者中半？’尔时，诸臣从座而起，白大王言：‘大王，我等不能决定信受如此之语。何以故？大王，此事希有。’尔时，大王问彼人言：‘如汝所说，是事实不？’尔时，彼人白大王言：‘此实不谬。’王复答言：‘如汝所说如此之事，即日种树，即生芽叶，及以华果，此事难信。’尔时，彼人白大王言：‘愿王自植，知其虚实。’</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF09ED">“时，王集三十亿臣，禁守彼人，然后大王自种其树，不生芽叶，不生华果。尔时，大王心大恚怒，敕诸臣言：‘汝等速取利斧。彼所种树，仰令斫伐。’尔时，诸臣受王敕令，斫断彼树。一树断已生十二树，斫十二树断生二十四树，茎叶华果皆是七宝。尔时，二十四树变生二十四亿鸡鸟，皆是金嘴，七宝羽翼。尔时，大王复生嗔怒，自执利斧往伐彼树。王斫树时，从树出生甘泉美水。时王惭愧，敕诸臣言：‘放彼二人。’诸臣白言：‘大王，受敕。’诸臣去已，放彼二人，将至王所。王问其人：‘汝种此树，斫汝一树生十二树，斫十二树生二十四树。我所种树，不生芽叶，不生华果。此事云何？’其人答王：‘如我此福德，大王则无如是福德。’尔时，三十亿大臣互跪，白其人言：‘汝可治国而居王位。</FONT>’</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>-----《僧伽吒经》</B></FONT></DIV>
<div><br /></DIV>							
		</div>
						
                <p><a href="index.html">返回目录</a></p>
            </body>
        </html>