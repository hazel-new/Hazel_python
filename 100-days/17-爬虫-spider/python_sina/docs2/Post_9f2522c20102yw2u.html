
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>“带业往生”还是“消业往生”？</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>“带业往生”还是“消业往生”？</h2>
                <p>By: <em>福慧果</em> 原文发布于：<em>2019-07-11 10:18:44</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FD10E2"><b>“带业往生”还是“消业往生”？</B></FONT></DIV>
<div><font STYLE="font-size: 22px;" COLOR="#13FE14"><b>====================</B></FONT></DIV>
<div><font STYLE="font-size: 22px;"><b>佛告阿难，及韦提希：<font COLOR="#22B14C">下品上生者，或有众生，作众恶业，虽不诽谤方等经典，如此愚人，多造恶法，无有惭愧。命欲终时，遇善知识，为说大乘十二部经首题名字。以闻如是诸经名故，除却千劫极重恶业。</FONT><font COLOR="#FF0000">智者复教合掌叉手，称南无阿弥陀佛。称佛名故，除五十亿劫生死之罪。</FONT>尔时彼佛，即遣化佛，化观世音，化大势至，至行者前。赞言：善男子！以汝称佛名故，诸罪消灭，我来迎汝。作是语已，行者即见化佛光明，遍满其室。见已欢喜，即便命终。乘宝莲华，随化佛后，生宝池中。经七七日，莲华乃敷。当华敷时，大悲观世音菩萨，及大势至菩萨，放大光明，住其人前，为说甚深十二部经。闻已信解，发无上道心。经十小劫，具百法明门，得入初地。是名下品上生者。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>-------《观无量寿经》</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>佛告阿难，及韦提希：<font COLOR="#22B14C">下品中生者，或有众生，毁犯五戒、八戒，及具足戒。如此愚人，偷僧祇物，盗现前僧物，不净说法，无有惭愧，以诸恶业而自庄严。如此罪人，以恶业故，应堕地狱。</FONT>命欲终时，地狱众火，一时俱至。遇善知识，以大慈悲，即为赞说阿弥陀佛十力威德，广赞彼佛光明神力，亦赞戒、定、慧、解脱、解脱知见。<font COLOR="#FF0BF9">此人闻已，除八十亿劫生死之罪。地狱猛火，化为清凉风，吹诸天华。华上皆有化佛菩萨，迎接此人。</FONT>如一念顷，即得往生七宝池中莲华之内。经于六劫，莲华乃敷。观世音、大势至，以梵音声，安慰彼人，为说大乘甚深经典。闻此法已，应时即发无上道心。是名下品中生者。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>-------《观无量寿经》</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>佛告阿难，及韦提希：<font COLOR="#23FF10">下品下生者，或有众生，作不善业，五逆十恶，具诸不善。如此愚人，以恶业故，应堕恶道，经历多劫，受苦无穷</FONT>。如此愚人，临命终时，遇善知识，种种安慰，为说妙法，教令念佛。彼人苦逼，不遑念佛。善友告言：汝若不能念彼佛者，应称无量寿佛。如是至心，令声不绝，具足十念，称南无阿弥陀佛。<font COLOR="#FF12FA">称佛名故，于念念中，除八十亿劫生死之罪。命终之时，见金莲华，犹如日轮，住其人前。如一念顷，即得往生极乐世界。于</FONT>莲华中，满十二大劫，莲华方开。观世音、大势至，以大悲音声，为其广说诸法实相，除灭罪法。闻已欢喜，应时即发菩提之心。是名下品下生者。是名下辈生想，名第十六观。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>-------《观无量寿经》</B></FONT></DIV>							
		</div>
						
                <p><a href="index.html">返回目录</a></p>
            </body>
        </html>