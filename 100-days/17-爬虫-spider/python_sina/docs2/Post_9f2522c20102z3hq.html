
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>以《金光明经》力，遣除疾疫流行</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>以《金光明经》力，遣除疾疫流行</h2>
                <p>By: <em>福慧果</em> 原文发布于：<em>2020-01-24 12:26:27</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 20px;" COLOR="#FF11F9"><b>以《金光明经》力，遣除疾疫流行</B></FONT></DIV>
<div><font STYLE="font-size: 20px;" COLOR="#3EFF11"><b>====================</B></FONT></DIV>
<font STYLE="font-size: 20px;">是时，无量释、梵、四王及药叉众，俱时同声答世尊言：“如是，如是，若有国土讲宣读诵此妙经王，是诸国主，我等四王，常来拥护行住共俱。其王若有一切灾障及诸怨敌，我等四王皆使消殄，<b><font COLOR="#FF0000">忧愁疾疫亦令除差，增益寿命</FONT></B>，感应祯祥，所愿遂心，恒生欢喜。我等亦能令其国中所有军兵悉皆勇健。”</FONT>
<div><span STYLE="font-size: 20px;"><br /></SPAN></DIV>
<div><b STYLE="font-size: 20px;">-----《金光明最胜王经》</B><span STYLE="font-size: 20px;"><br /></SPAN>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛言：“若有讲读此妙经典流通之处，于其国中大臣辅相有四种益。云何为四？一者、更相亲穆，尊重爱念；二者、常为人王心所爱重，亦为沙门、婆罗门、大国、小国之所遵敬；三者、轻财重法，不求世利，嘉名普暨，众所钦仰；四者、寿命延长，安隐快乐。是名四种利益。若有国土宣说是经，沙门、婆罗门得四种胜利。云何为四？一者、衣服、饮食、卧具、医药，无所乏少；二者、皆得安心，思惟读诵；三者、依于山林得安乐住；四者、随心所愿皆得满足，是名四种胜利。<b><font COLOR="#FF07FA">若有国土宣说是经，一切人民皆得丰乐，无诸疾疫，商估往还多获宝货，具足胜福，是名种种功德利益。</FONT></B></FONT></DIV>
<div><font STYLE="font-size: 20px;"><b><font COLOR="#FF07FA"><br /></FONT></B></FONT></DIV>
<div><font STYLE="font-size: 20px;"><b>-----《金光明最胜王经》</B></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">尔时，多闻天王、持国天王、增长天王、广目天王，俱从座起，偏袒右肩，右膝著地，合掌向佛，礼佛足已白言：“世尊，是《金光明最胜王经》，一切诸佛常念观察，一切菩萨之所恭敬，一切天龙常所供养，及诸天众常生欢喜，一切护世称扬赞叹，声闻、独觉皆共受持，悉能明照诸天宫殿，能与一切众生殊胜安乐，止息地狱、饿鬼、傍生诸趣苦恼，一切怖畏悉能除殄，所有怨敌寻即退散，饥馑恶时能令丰稔，<b><font COLOR="#FF7E00">疾疫病苦皆令蠲愈，一切灾变百千苦恼咸悉消灭。</FONT></B></FONT></DIV>
<div><font STYLE="font-size: 20px;"><b><font COLOR="#FF7E00"><br /></FONT></B></FONT></DIV>
<div><font STYLE="font-size: 20px;"><b>-----《金光明最胜王经》</B></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">“又复于此洲中，若有国王，<b><font COLOR="#FF0000">被他怨贼常来侵扰，及多饥馑疾疫流行，无量百千灾厄之事。</FONT></B>世尊，我等四王，于此《金光明最胜王经》，恭敬供养。若有苾刍法师受持读诵，我等四王，共往觉悟劝请其人。时彼法师，由我神通觉悟力故，往彼国界，广宣流布是《金光明》微妙经典。由经力故，令彼无量百千衰恼灾厄之事悉皆除遣。世尊，若诸人王，于其国内，有持是经苾刍法师，至彼国时，当知此经亦至其国。世尊，时彼国王应往法师处，听其所说，闻已欢喜，于彼法师恭敬供养，深心拥护令无忧恼，演说此经利益一切。世尊，以是经故，我等四王，皆共一心护是人王及国人民，令离灾患常得安隐。世尊，若有苾刍、苾刍尼、邬波索迦、邬波斯迦持是经者，时彼人王随其所须，供给供养令无乏少。我等四王令彼国主及以国人，悉皆安隐远离灾患。世尊，若有受持读诵是经典者，人王于此供养恭敬尊重赞叹。我等当令彼王于诸王中，恭敬尊重最为第一，诸余国王共所称叹。”</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><b>-----《金光明最胜王经》</B></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">尔时，世尊闻四天王恭敬供养《金光明经》，及能拥护诸持经者，赞言：“善哉！善哉！汝等四王，已于过去无量百千万亿佛所，恭敬供养，尊重赞叹，植诸善根，修行正法，常说正法，以法化世。汝等长夜于诸众生，常思利益，起大慈心，愿与安乐，以是因缘能令汝等现受胜报。若有人王，恭敬供养此《金光明》最胜经典，汝等应当勤加守护令得安隐。汝诸四王，及余眷属无量无数百千药叉，护是经者，即是护持去来现在诸佛正法。汝等四王及余天众，并诸药叉与阿苏罗，共斗战时常得胜利。<font COLOR="#FF0000"><b>汝等若能护持是经，由经力故，能除众苦、怨贼饥馑及诸疾疫。</B></FONT>是故汝等，若见四众受持读诵此经王者，亦应勤心共加守护，为除衰恼，施与安乐。”</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><b>-----《金光明最胜王经》</B></FONT></DIV>
<div><font STYLE="font-size: 20px;"><b><br /></B></FONT></DIV>
<div><br /></DIV>
</DIV>							
		</div>
						
                <p><a href="index.html">返回目录</a></p>
            </body>
        </html>