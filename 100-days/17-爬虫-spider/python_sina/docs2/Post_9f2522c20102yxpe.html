
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>圣无动尊安镇家国等法</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>圣无动尊安镇家国等法</h2>
                <p>By: <em>福慧果</em> 原文发布于：<em>2019-08-18 19:39:56</em></p>
                    
		<div id="sina_keyword_ad_area2" class="articalContent   newfont_family">
			<div><font COLOR="#FD0DDB" STYLE="font-size: 22px;"><b>圣无动尊安镇家国等法</B></FONT></DIV>
<div><font COLOR="#10FD10" STYLE="font-size: 22px;"><b>==============</B></FONT></DIV>
<div><b><font STYLE="font-size: 22px;">尔时毗卢遮那如来。为愍念一切有情。常于烦恼苦海之中。流浪生死不出三界。受众苦故。展转造作无量苦业相续不绝。我为拔济一切有情。于三界中现威德光明自在之身。<font COLOR="#FF7E00">号曰不动金刚明王。能与人天安乐利益。安镇家国无衰患。若有国土多诸灾难。日月失度恶星变怪。互相陵逼水旱不调。众生薄福天龙舍离。遇此之时。不祥竞起无有休息谷贵饥冻鬼魅流行。疫病妖邪虎狼残害。暴风霜雹毒恶虫蝗。怨敌频兴群君背版。多诸盗贼征战屡兴。处灾兴相续不绝。</FONT>其国仁王。若知有此持明之人。应镇起大慈悲之心。哀愍国界一切有情。行大明王威德秘法。令诸有情增加福德。起惭愧心离诸苦业。其王尔时生大信乐决定之意。<font COLOR="#FF10EC">召请如是持明大士。应舍财帛衣服珍玩园林屋宅。象马车乘奴婢仆从种种上妙吉祥等物而告之言。我为一切有情及国土不安。仁当为我成就此法。我闻此法威力难思。汝当为我我一切有情。速可建立此殊胜法除众灾殃。所要之物当随意取终不违汝</FONT>。时持明者受是请已。勿生厌倦。依教修崇。当须清净造立不动尊明王形像。及八方天王并其眷属。如法修造随其自力。或金或银乃至铜铁泥木彩画。身长八指。其两臂身俱摩罗相。其身洪满其色如金。头发左垂威容极忿。右持智剑左执罥索。坐金盘石光焰炽然。其焰多有伽楼罗状。此之形像王宫中置。乃至百官黎庶人民所居庄室房舍。皆于中心取少分处安置此像。其八方镇处即作四臂大严忿怒身。绀青色洪满端严。目口皆张利牙上出。右剑左索。其上二臂在口两边作忿怒印。身处八幅金刚轮。内其轮。四外现八三股金刚杵头。轮复有伽楼罗炎。坐四大宝须弥山上。及八天并诸眷属。及铸金轮自有图样。上从王宫下至黎庶悉行此法。若不遍行无有是处。皆于所居安置形像勿生怖畏。我本先愿不舍众生。常居一处浑同秽浊悉令清净。及施残食而为供养。并受大日如来五字心真言。并军旅众生亦带此悉真言及施残食。令增胜福。其王宫中每月一日及十五日依法供养。以诸香华上妙幡宝网。苏灯阏伽宝瓶宝器微妙涂香。上味珍妙甘膳及诸汤药。并陈种种上妙音乐。<font COLOR="#17FE2D">其王尔时舍憍慢心生谦下心。普为国界及诸人民亲自祈哀。恭敬供养施绕礼拜。殷勤祈请发殊胜愿。增加福力人民安乐不受诸难。每年春秋依教户摩。如法供养表王志重。于诸有情不生疲倦。为我国界求胜上福</FONT>。<font COLOR="#FF0FF3">如是陈设八镇之后。其国永断一切灾祸。</FONT><font COLOR="#FF7E00">天龙欢喜愍念众生。诸佛常当护念一切有情。为加持故俱修惭愧共行十善。国界自然安稳丰饶。其诸人民受诸快乐。仁王所化倍增福德相继不绝。寿命增长国土荣盛。有大威力如师子王无能胜者。</FONT></FONT></B></DIV>
<div><b><font STYLE="font-size: 22px;"><br /></FONT></B></DIV>
<div><b><font STYLE="font-size: 22px;">======《圣无动尊安镇家国等法》</FONT></B></DIV>							
		</div>
						
                <p><a href="index.html">返回目录</a></p>
            </body>
        </html>