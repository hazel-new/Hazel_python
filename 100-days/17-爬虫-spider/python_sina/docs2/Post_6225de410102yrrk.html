
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>谁能消供养？于法无所取者_吉祥果</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>谁能消供养？于法无所取者_吉祥果</h2>
                <p>By: <em>原创_吉祥果</em> 原文发布于：<em>2018-04-19 22:08:16</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FE0F9B">谁能消供养？于法无所取者！</FONT></DIV>
<div><font STYLE="font-size: 22px;">尔时，长老舍利弗，谓诸比丘：“汝今得正智，为己利耶？”</FONT></DIV>
<div><font STYLE="font-size: 22px;">　　五百比丘言：“长老舍利弗，我等今者得诸烦恼，不可作而作。”</FONT></DIV>
<div><font STYLE="font-size: 22px;">　　舍利弗言：“何故说此？”</FONT></DIV>
<div><font STYLE="font-size: 22px;">　　诸比丘言：“知诸烦恼实相故言得诸烦恼。涅槃是无作性，我等已证故，说不可作而作。”</FONT></DIV>
<div><font STYLE="font-size: 22px;">　　舍利弗言：“善哉！善哉！汝等今者住于福田能消供养。”</FONT></DIV>
<div><font STYLE="font-size: 22px;">　　诸比丘言：“大师世尊尚不能消诸供养，何况我等？”</FONT></DIV>
<div><font STYLE="font-size: 22px;">　　舍利弗言：“何故说此？”</FONT></DIV>
<div><font STYLE="font-size: 22px;">　　诸比丘言：“世尊知见法性，性常净故。”</FONT></DIV>
<div><font STYLE="font-size: 22px;">　　<font COLOR="#FF0000">于是思益梵天白佛言：“世尊，谁应受供养？”</FONT></FONT></DIV>
<div><font STYLE="font-size: 22px;">　　<font COLOR="#0804FF">佛告梵天：“不为世法之所牵者。”</FONT></FONT></DIV>
<div><font STYLE="font-size: 22px;">　　<font COLOR="#FF0BBB">“世尊，谁能消供养？”</FONT></FONT></DIV>
<div><font STYLE="font-size: 22px;">　<font COLOR="#31FF0D">　佛言：“于法无所取者。”</FONT></FONT></DIV>
<div><font STYLE="font-size: 22px;">　　“世尊，谁为世间福田？”</FONT></DIV>
<div><font STYLE="font-size: 22px;">　　佛言：“不坏菩提性者。”</FONT></DIV>
<div><font STYLE="font-size: 22px;">　<font COLOR="#990030">　“世尊，谁为众生善知识？”</FONT></FONT></DIV>
<div><font STYLE="font-size: 22px;">　　<font COLOR="#FF0DDB">佛言：“于一切众生不舍慈心者。”</FONT></FONT></DIV>
<div><font STYLE="font-size: 22px;">　　“世尊，谁知报佛恩？”</FONT></DIV>
<div><font STYLE="font-size: 22px;">　　佛言：“不断佛种者。”</FONT></DIV>
<div><font STYLE="font-size: 22px;">　　<font COLOR="#FF0000">“世尊，谁能供养佛？”</FONT></FONT></DIV>
<div><font STYLE="font-size: 22px;" COLOR="#FF0000">　　佛言：“能通达无生际者。”</FONT></DIV>
<div><font STYLE="font-size: 22px;">　　<font COLOR="#22B14C">“世尊，谁能亲近于佛？”</FONT></FONT></DIV>
<div><font STYLE="font-size: 22px;" COLOR="#22B14C">　　佛言：“乃至失命因缘不毁禁者。”</FONT></DIV>
<div><font STYLE="font-size: 22px;">　　“世尊，谁能恭敬于佛？”</FONT></DIV>
<div><font STYLE="font-size: 22px;">　　佛言：“善覆六根者。”</FONT></DIV>
<div><font STYLE="font-size: 22px;">　　“世尊，谁名财富？”</FONT></DIV>
<div><font STYLE="font-size: 22px;">　　佛言：“成就七财者。”</FONT></DIV>
<div><font STYLE="font-size: 22px;">　　“世尊，谁名知足？”</FONT></DIV>
<div><font STYLE="font-size: 22px;">　　佛言：“得出世间智慧者。”</FONT></DIV>
<div><font STYLE="font-size: 22px;">　　“世尊，谁为远离？”</FONT></DIV>
<div><font STYLE="font-size: 22px;">　　佛言：“于三界中无所愿者。”</FONT></DIV>
<div><font STYLE="font-size: 22px;">　　“世尊，谁为具足？”</FONT></DIV>
<div><font STYLE="font-size: 22px;">　　佛言：“能断一切诸结使者。”</FONT></DIV>
<div><font STYLE="font-size: 22px;">　<font COLOR="#FF0CC9">　“世尊，谁为乐人？”</FONT></FONT></DIV>
<div><font STYLE="font-size: 22px;" COLOR="#FF0CC9">　　佛言：“无贪著者。”</FONT></DIV>
<div><font STYLE="font-size: 22px;">　　“世尊，谁无贪著？”</FONT></DIV>
<div><font STYLE="font-size: 22px;">　　佛言：“知见五阴者。”</FONT></DIV>
<div><font STYLE="font-size: 22px;">　　“世尊，谁度欲河？”</FONT></DIV>
<div><font STYLE="font-size: 22px;">　　佛言：“能舍六入者。”</FONT></DIV>
<div><font STYLE="font-size: 22px;">　　<font COLOR="#0F14FF">“世尊，谁住彼岸？”</FONT></FONT></DIV>
<div><font STYLE="font-size: 22px;" COLOR="#0F14FF">　　佛言：“能知诸道平等者。”</FONT></DIV>
<div><font STYLE="font-size: 22px;">　　“世尊，何谓菩萨能为施主？”</FONT></DIV>
<div><font STYLE="font-size: 22px;">　　佛言：“菩萨能教众生一切智心。”</FONT></DIV>
<div><font STYLE="font-size: 22px;">　　“世尊，何谓菩萨能奉禁戒？”</FONT></DIV>
<div><font STYLE="font-size: 22px;">　　佛言：“常能不舍菩提之心。”</FONT></DIV>
<div><font STYLE="font-size: 22px;">　　“世尊，何谓菩萨能行忍辱？”</FONT></DIV>
<div><font STYLE="font-size: 22px;">　　佛言：“见心相念念灭。”</FONT></DIV>
<div><font STYLE="font-size: 22px;">　　“世尊，何谓菩萨能行精进？”</FONT></DIV>
<div><font STYLE="font-size: 22px;">　　佛言：“求心不得。”</FONT></DIV>
<div><font STYLE="font-size: 22px;">　　“世尊，何谓菩萨能行禅定？”</FONT></DIV>
<div><font STYLE="font-size: 22px;">　　佛言：“除身心粗相。”</FONT></DIV>
<div><font STYLE="font-size: 22px;">　　“世尊，何谓菩萨能行智慧？”</FONT></DIV>
<div><font STYLE="font-size: 22px;">　　佛言：“于一切法无有戏论。”</FONT></DIV>
<div><font STYLE="font-size: 22px;">　　“世尊，何谓菩萨能行慈心？”</FONT></DIV>
<div><font STYLE="font-size: 22px;">　　佛言：“不生众生想。”</FONT></DIV>
<div><font STYLE="font-size: 22px;">　　“世尊，何谓菩萨能行悲心？”</FONT></DIV>
<div><font STYLE="font-size: 22px;">　　佛言：“不生法想。”</FONT></DIV>
<div><font STYLE="font-size: 22px;">　　“世尊，何谓菩萨能行喜心？”</FONT></DIV>
<div><font STYLE="font-size: 22px;">　　佛言：“不生我想。”</FONT></DIV>
<div><font STYLE="font-size: 22px;">　　<font COLOR="#FF0000">“世尊，何谓菩萨能行舍心？”</FONT></FONT></DIV>
<div><font STYLE="font-size: 22px;" COLOR="#FF0000">　　佛言：“不生彼我想。”</FONT></DIV>
<div><font STYLE="font-size: 22px;">　　“世尊，何谓菩萨安住于信？”</FONT></DIV>
<div><font STYLE="font-size: 22px;">　　佛言：“信解心净无浊法。”</FONT></DIV>
<div><font STYLE="font-size: 22px;">　　“世尊，何谓菩萨安住于空？”</FONT></DIV>
<div><font STYLE="font-size: 22px;">　　佛言：“不著一切语言。”</FONT></DIV>
<div><font STYLE="font-size: 22px;">　　“世尊，何谓菩萨名为有惭？”</FONT></DIV>
<div><font STYLE="font-size: 22px;">　　佛言：“知见内法。”</FONT></DIV>
<div><font STYLE="font-size: 22px;">　　<font COLOR="#1B09FE">“世尊，何谓菩萨名为有愧？”</FONT></FONT></DIV>
<div><font STYLE="font-size: 22px;" COLOR="#1B09FE">　　佛言：“舍于外法。”</FONT></DIV>
<div><font STYLE="font-size: 22px;">　　“世尊，何谓名为菩萨遍行？”</FONT></DIV>
<div><font STYLE="font-size: 22px;">　　佛言：“能净身口意业。”</FONT></DIV>
<div><font STYLE="font-size: 22px;" COLOR="#FD0CB6"><br /></FONT></DIV>
<div><font STYLE="font-size: 22px;" COLOR="#FD0CB6">-------《思益梵天所问经》</FONT></DIV>							
		</div>
						
                <p><a href="index.html">返回目录</a></p>
            </body>
        </html>