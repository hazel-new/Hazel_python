
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>唐太宗《帝范》原文鉴赏</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>唐太宗《帝范》原文鉴赏</h2>
                <p>By: <em>福慧果</em> 原文发布于：<em>2019-02-21 09:07:42</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FE1CE1"><b>唐太宗《帝范》原文鉴赏</B></FONT></DIV>
<div><font STYLE="font-size: 22px;" COLOR="#2EFF12"><b>===============</B></FONT></DIV>
<div><font STYLE="font-size: 22px;"><b>卷一</B></FONT></DIV>
<div><b STYLE="font-size: 22px;">&nbsp;<wbr>
&nbsp;<wbr> &nbsp;<wbr>
&nbsp;<wbr></B><b STYLE="font-size: 22px; color: rgb(255, 0, 0);">君体第一</B></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫人者国之先，国者君之本。人主之体，如山岳焉，高峻而不动；如日月焉，贞明而普照。兆庶之所瞻仰，天下之所归往。宽大其志，足以兼包；平正其心足以制断。非威德无以致远，非慈厚无以怀人。抚九族以仁，接大臣以礼。奉先思孝，处位思恭。倾己勤劳，以行德义，此乃君之体也。</B></FONT></DIV>
<div><br /></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;" COLOR="#FF0000"><b>　　建亲第二</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>夫六合旷道，大宝重任。旷道不可偏制，故与人共理之；重任不可独居，故与人共守之。是以封建亲戚，以为藩卫，安危同力，盛哀一心。远近相持，亲疏两用。并兼路塞，逆节不生。昔周之兴也，割裂山河，分王宗族。内有晋郑之辅，外有鲁卫之虞。故卜祚灵长，历年数百。秦之季也，弃淳于之策，纳李斯之谋。不亲其亲，独智其智，颠覆莫恃，二世而亡。斯岂非枝叶不疏，则根柢难拔；股肱既殒，则心腹无依者哉！汉初定关中，诚亡秦之失策，广封懿亲，过于古制。大则专都偶国，小则跨郡连州。末大则危，尾大难掉。六王怀叛逆之志，七国受鈇钺之诛。此皆地广兵强积势之所致也。魏武创业，暗于远图。子弟无封户之人，宗室无立锥之地。外无维城以自固，内无盘石以为基。遂乃大器保于他人，社稷亡于异姓。语曰：“流尽其源竭，条落则根枯。”此之谓也。</B></FONT></DIV>
<div><br /></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF7E00">夫封之太强，则为噬脐之患；致之太弱则无固本之基。</FONT><font COLOR="#FF0FF3">由此而言，</FONT><font COLOR="#0FFF28">莫若众建宗亲而少力。使轻重相镇，忧乐是同</FONT><font COLOR="#FF0FF3">。则上无猜忌之心，下无侵冤之虑。此封建之鉴也</FONT><font COLOR="#FF7E00">。斯二者，安国之基</FONT>。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　君德之宏，唯资博达。设分县教，以术化人。应务适时，以道制物。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#22B14C">术以神隐为妙，道以光大为功。括苍旻以体心，则人仰之而不测；包厚地以为量，则人循之而无端。荡荡难名，宜其宏远。且敦穆九族，放勋流美于前；克谐烝乂，重华垂誉于后。无以奸破义，无以疏间亲。察之以德，则邦家俱泰，骨肉无虞，良为美矣</FONT>。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　<font COLOR="#FF12E3">　求贤第三</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫国之匡辅，必待忠良。任使得人，天下自治。故尧命四岳，舜举八元，以成恭己之隆，用赞钦明之道。士之居世，贤之立身，莫不戢翼隐鳞，待风云之会；怀奇蕴异，思会遇之秋。<font COLOR="#22B14C">是明君旁求俊乂，博访英贤，搜扬侧陋。不以卑而不用，不以辱而不尊。</FONT><font COLOR="#990030">昔伊尹，有莘之媵臣；吕望，渭滨之贱老。夷吾困于缧绁；韩信弊于逃亡。商汤不以鼎俎为羞，姬文不以屠钓为耻，终能献规景毫，光启殷朝；执旌牧野，会昌周室。</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF10F8">齐成一匡之业，实资仲父之谋；汉以六合为家，是赖淮阴之策。</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　故舟航之绝海也，必假桡楫之功；鸿鹄之凌云也，必因羽翮之用；帝王之为国也，必藉匡辅之资。故求之斯劳，任之斯逸。照车十二，黄金累千，岂如多士之隆，一贤之重。此乃求贤之贵也。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>卷二</B></FONT></DIV>
<div><font STYLE="font-size: 22px;" COLOR="#FF0000"><b>审官第四</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫设官分职，所以阐化宣风。故明主之任人，如巧匠之制木，直者以为辕，曲者以为轮；长者以为栋梁，短者以为栱角。无曲直长短，各有所施。明主之任人，亦由是也。智者取其谋，愚者取其力；勇者取其威，怯者取其慎，无智、愚、勇、怯，兼而用之。故良匠无弃材，明主无弃士。不以一恶忘其善；勿以小瑕掩其功。割政分机，尽其所有。然则函牛之鼎，不可处以烹鸡；捕鼠之狸，不可使以搏兽；一钧之器，不能容以江汉之流；百石之车，不可满以斗筲之粟。何则大非小之量，轻非重之宜。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　今人智有短长，能有巨细。或蕴百而尚少，或统一而为多。有轻才者，不可委以重任；有小力者，不可赖以成职。委任责成，不劳而化，此设官之当也。斯二者治乱之源。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　立国制人，资股肱以合德；宣风道俗，俟明贤而寄心。列宿腾天，助阴光之夕照；百川决地，添溟渤之深源。海月之深朗，犹假物而为大。君人御下，统极理时，独运方寸之心，以括九区之内，不资众力何以成功？必须明职审贤，择材分禄。得其人则风行化洽，失其用则亏教伤人。故云则哲惟难，良可慎也！</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;" COLOR="#FF0000"><b>　　纳谏第五</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫王者，高居深视，亏听阻明。恐有过而不闻，惧有阙而莫补。所以设鞀树木，思献替之谋；倾耳虚心，伫忠正之说。言之而是，虽在仆隶刍荛，犹不可弃也；言之而非，虽在王侯卿相，未必可容。其义可观，不责其辩；其理可用，不责其文。至若折槛怀疏，标之以作戒；引裾却坐，显之以自非。故云忠者沥其心，智者尽其策。臣无隔情于上，君能遍照于下。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font><b><span STYLE="font-size: 22px;">　　</SPAN><font STYLE="font-size: 32px;">昏主则不然，<font COLOR="#2EFF16">说者拒之以威</FONT>；<font COLOR="#FF14C3">劝者穷之以罪</FONT>。<font COLOR="#FF0000">大臣惜禄而莫谏</FONT>，<font COLOR="#22B14C">小臣畏诛而不言</FONT>。恣暴虐之心，极荒淫之志。<font COLOR="#FF7E00">其为雍塞，无由自知</FONT>。<font COLOR="#FF0000">以为德超三皇，材过五帝。至于身亡国灭，岂不悲哉！此拒谏之恶也。</FONT></FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">去谗第六</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫谗佞之徒，国之蟊贼也。争荣华于旦夕，竞势利于市朝。以其谄谀之姿，恶忠贤之在己上；奸邪之志，恐富贵之不我先。朋党相持，无深而不入；比同相习，无高而不升。令色巧言，以亲于上；先意承旨，以悦于君。朝有千臣，昭公去国而不悟；弓无九石，宁一终身而不知。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　以疏间亲，宋有伊戾之祸；以邪败正，楚有郤宛之诛。斯乃暗主庸君之所迷惑，忠臣孝子之可泣冤。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　故藂兰欲茂，秋风败之；王者欲明，谗人蔽之。此奸佞之危也。斯二者，危国之本。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　砥躬砺行，莫尚于忠言；败德败正，莫逾于谗佞。今人颜貌同于目际，犹不自瞻，况是非在于无形，奚能自睹？何则饰其容者，皆解窥于明镜，修其德者，不知访于哲人。讵自庸愚，何迷之甚！良由逆耳之辞难受，顺心之说易从。彼难受者，药石之苦喉也；此易从者，鸩毒之甘口也！明王纳谏，病就苦而能消；暗主从谀，命因甘而致殒。可不诫哉！可不诫哉！</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>卷三</B></FONT></DIV>
<div><font STYLE="font-size: 22px;" COLOR="#FF0000"><b>诫盈第七</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">夫君者，俭以养性，静以修身。俭则人不劳，静则下不扰。人劳则怨起，下扰则政乖。</FONT>人主好奇技淫声、鸷鸟猛兽，游幸无度，田猎不时。如此则徭役烦，徭役烦则人力竭，人力竭则农桑废焉。人主好高台深池，雕琢刻镂，珠玉珍玩，黼黻絺绤。如此则赋敛重，赋敛重则人才遗，人才遗则饥寒之患生焉。乱世之君，极其骄奢，恣其嗜欲。土木衣缇绣，而人裋褐不全；犬马厌刍豢，而人糟糠不足。故人神怨愤，上下乖离，佚乐未终，倾危已至。此骄奢之忌也。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">崇俭第八</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF14ED">夫圣世之君，存乎节俭。</FONT><font COLOR="#19FF26">富贵广大，守之以约</FONT><font COLOR="#FF14ED">；睿智聪明，守之以愚。</FONT><font COLOR="#2AFF14">不以身尊而骄人，不以德厚而矜物。</FONT><font COLOR="#FF14ED">茅茨不剪，采椽不斫，舟车不饰，衣服无文，土阶不崇，大羹不和。非憎荣而恶味，乃处薄而行俭。</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　故风淳俗朴，比屋可封。斯二者，荣辱之端。奢俭由人，安危在己。五关近闭，则嘉命远盈；千欲内攻，则凶源外发。<font COLOR="#0DFF1F">是以丹桂抱蠹，终摧荣耀之芳；朱火含烟，遂郁凌云之焰。</FONT><font COLOR="#FE13E4">以是知骄出于志，不节则志倾；欲生于心，不遏则身丧</FONT>。<font COLOR="#18FF2E">故桀纣肆情而祸结，尧舜约己而福延，可不务乎？</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">赏罚第九</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫天之育物，犹君之御众。天以寒暑为德，君以仁爱为心。寒暑既调，则时无疾疫；风雨不节，则岁有饥寒。仁爱下施，则人不凋弊；教令失度，则政有乖违。防其害源，开其利本。显罚以威之，明赏以化之。威立则恶者惧，化行则善者劝。适己而妨于道，不加禄焉；逆己而便于国，不施刑焉。故赏者不德君，功之所致也；罚者不怨上，罪之所当也。故《书》曰：无偏无党，王道荡荡。此赏罚之权也。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>卷四</B></FONT></DIV>
<div><font STYLE="font-size: 22px;" COLOR="#FF0000"><b>务农第十</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫食为人天，农为政本。仓廪实则知礼节，衣食足则志廉耻。故躬耕东郊，敬授人时。国无九岁之储，不足备水旱；家无一年之服，不足御寒暑。然而莫不带犊佩牛，弃坚就伪。求什一之利，废农桑之基。以一人耕而百人食，其为害也，甚于秋螟。莫若禁绝浮华，劝课耕织，使人还其本，俗反其真，则竞怀仁义之心，永绝贪残之路，此务农之本也。斯二者，制俗之机。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　子育黎黔，惟资威惠。惠而怀也，则殊俗归风，若披霜而照春日；威可惧也，则中华慑軏，如履刃而戴雷霆。必须威惠并驰，刚柔两用，画刑不犯，移木无欺。赏罚既明，则善恶斯别；仁信普著，则遐迩宅心。劝穑务农，则饥寒之患塞；遏奢禁丽，则丰厚之利兴。且君之化下，如风偃草。上不节心，则下多逸志；君不约己，而禁人为非，是犹恶火之燃，添薪望其止焰；忿池之浊，挠浪欲止其流，不可得也。莫若先正其身，则人不言而化矣。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">阅武第十一</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　夫兵甲者，国之凶器也。土地虽广，好战则人彫；邦国虽安，亟战则人殆。彫非保全之术，殆非拟寇之方。不可以全除，不可以常用，故农隙讲武，习威仪也。是以勾践轼蛙，卒成霸业；徐偃弃武，遂以丧邦。何则？越习其威，徐忘其备。孔子曰：不教人战，是谓弃之。故知弧矢之威，以利天下。此用兵之机也。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　<font COLOR="#FF0000">　崇文第十二</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font><b><span STYLE="font-size: 22px;">　　</SPAN><font STYLE="font-size: 32px;">夫功成设乐，治定制礼。礼乐之兴，以儒为本。<font COLOR="#FF0000">宏风导俗，莫尚于文；敷教训人，莫善于学。</FONT><font COLOR="#FF12F4">因文而隆道，假学以光身。不临深溪，不知地之厚；不游文翰，不识智之源</FONT>。<font COLOR="#21FF0D">然则质蕴吴竿，非筈羽不美；性怀辨慧，非积学不成</FONT>。是以建明堂，立辟雍。<font COLOR="#FF7E00">博览百家，精研六艺，端拱而知天下，无为而鉴古今</FONT>。<font COLOR="#0CFF33">飞英声，腾茂实，光于不朽者，其唯学乎？此文术也。</FONT>斯二者，递为国用。</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　至若长气亘地，成败定乎笔端；巨浪滔天，兴亡决乎一阵。当此之际，则贵干戈而贱庠序。及乎海岳既晏，波尘已清，偃七德之余威，敷九功之大化。当此之际，则轻甲胄而重诗书。是知文武二途，舍一不可，与时优劣，各有其宜。武士儒人，焉可废也。此十二条者，帝王之大纲也。安危兴废，咸在兹焉。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>　　<font COLOR="#FF0000">人有云，非知之难，惟行之不易</FONT>；<font COLOR="#1AFF29">行之可勉，惟终实难</FONT>。<font COLOR="#19FE22">是以暴乱之君，非独明于恶路；</FONT><font COLOR="#FF0000">圣哲之主，非独见于善途。</FONT><font COLOR="#200FFF">良由大道远而难遵，邪径近而易践。</FONT><font COLOR="#10FF19">小人俯从其易，不得力行其难，故祸败及之</FONT>；<font COLOR="#FF14CB">君子劳处其难，不能力居其易，故福庆流之</FONT>。<font COLOR="#FF7E00">故知祸福无门，惟人所召。</FONT><font COLOR="#10FF19">欲悔非于既往，惟慎祸于将来。当择圣主为师。毋以吾为前鉴。</FONT><font COLOR="#FF0000">取法于上，仅得为中；取法于中，故为其下。自非上德，不可效焉。</FONT>吾在位以来，所制多矣。奇丽服，锦绣珠玉，不绝于前，此非防欲也；雕楹刻桷，高台深池，每兴其役，此非俭志也；犬马鹰鹘，无远必致，此非节心也；数有行幸，以亟劳人，此非屈己也。斯事者，吾之深过，勿以兹为是而后法焉。<font COLOR="#08FF16">但我济育苍生其益多，平定寰宇其功大，益多损少，人不怨；功大过微，德未亏。然犹之尽美之踪，于焉多愧；尽善之道，顾此怀惭。</FONT><font COLOR="#FF0000">况汝无纤毫之功，直缘基而履庆？若崇善以广德，则业泰身安；若肆情以从非，则业倾身丧。</FONT>且成迟败速者，国基也；失易得难者，天位也。可不惜哉？</B></FONT></DIV>
<div><br /></DIV>							
		</div>
						
                <p><a href="index.html">返回目录</a></p>
            </body>
        </html>