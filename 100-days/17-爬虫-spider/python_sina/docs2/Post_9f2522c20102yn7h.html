
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>司马光《训俭示康》原文</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>司马光《训俭示康》原文</h2>
                <p>By: <em>福慧果</em> 原文发布于：<em>2019-02-21 08:30:10</em></p>
                    
		<div id="sina_keyword_ad_area2" class="articalContent   newfont_family">
			<font STYLE="font-size: 22px;" COLOR="#FD17F3"><b>司马光《训俭示康》原文</B></FONT>
<div><span STYLE="font-size: 22px;"><b><font COLOR="#18FF14">===============</FONT><br /></B></SPAN>
<div>
<div><font STYLE="font-size: 22px;"><b>吾本寒家，世以清白相承。吾性不喜华靡，自为乳儿，长者加以金银华美之服，辄羞赧弃去之。二十忝科名，闻喜宴独不戴花。同年曰：“君赐不可违也。”乃簪一花。平生衣取蔽寒，食取充腹﹔亦不敢服垢弊以矫俗干名，但顺吾性而已。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><font COLOR="#FF0000">众人皆以奢靡为荣，吾心独以俭素为美。</FONT>人皆嗤吾固陋，吾不以为病。应之曰：孔子称“<font COLOR="#FF0000">与其不逊也宁固</FONT>”﹔又曰“<font COLOR="#2BFE14">以约失之者鲜矣</FONT>”﹔又曰“士志于道，而耻恶衣恶食者，未足与议也。”<font COLOR="#FE18F4">古人以俭为美德，今人乃以俭相诟病。嘻，异哉！</FONT></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>近岁风俗尤为侈靡，走卒类士服，农夫蹑丝履。吾记天圣中，先公为群牧判官，客至未尝不置酒，或三行、五行，多不过七行。酒酤于市，果止于梨、栗、枣、柿之类﹔肴止于脯醢、菜羹，器用瓷漆。当时士大夫家皆然，人不相非也。会数而礼勤，物薄而情厚。近日士大夫家，酒非内法，果、肴非远方珍异，食非多品，器皿非满案，不敢会宾友，常量月营聚，然后敢发书。苟或不然，人争非之，以为鄙吝。故不随俗靡者盖鲜矣。嗟乎！风俗颓敝如是，居位者虽不能禁，忍助之乎！</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>又闻昔李文靖公为相，治居第于封丘门内，厅事前仅容旋马，或言其太隘。公笑曰：“居第当传子孙，此为宰相厅事诚隘，为太祝奉礼厅事已宽矣。”参政鲁公为谏官，真宗遣使急召之，得于酒家，既入，问其所来，以实对。上曰：“卿为清望官，奈何饮于酒肆？”对曰：“臣家贫，客至无器皿、肴、果，故就酒家觞之。”上以无隐，益重之。张文节为相，自奉养如为河阳掌书记时，所亲或规之曰：“公今受俸不少，而自奉若此。公虽自信清约，外人颇有公孙布被之讥。公宜少从众。”公叹曰：“吾今日之俸，虽举家锦衣玉食，何患不能？顾人之常情，由俭入奢易，由奢入俭难。吾今日之俸岂能常有？身岂能常存？一旦异于今日，家人习奢已久，不能顿俭，必致失所。岂若吾居位、去位、身存、身亡，常如一日乎？”呜呼！大贤之深谋远虑，岂庸人所及哉！</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><font COLOR="#FF0000">御孙曰：“俭，德之共也﹔侈，恶之大也。</FONT>”共，同也﹔<font COLOR="#1DFE39">言有德者皆由俭来也。</FONT>夫俭则寡欲：君子寡欲，则不役于物，可以直道而行﹔小人寡欲，则能谨身节用，远罪丰家。<font COLOR="#FF0000">故曰：“俭，德之共也。”</FONT><font COLOR="#2AFF14">侈则多欲：君子多欲则贪慕富贵，枉道速祸﹔</FONT><font COLOR="#FD10E2">小人多欲则多求妄用，败家丧身﹔是以居官必贿，居乡必盗。</FONT>故曰：“侈，恶之大也。”</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>昔正考父饘粥以糊口﹔孟僖子知其后必有达人。季文子相三君，妾不衣帛，马不食粟，君子以为忠。管仲镂簋朱纮、山节藻棁
，孔子鄙其小器。公叔文子享卫灵公，史鰌（qiu1）知其及祸﹔及戌(x)，果以富得罪出亡。何曾日食万钱，至孙以骄溢倾家。石崇以奢靡夸人，卒以此死东市。近世寇莱公豪侈冠一时，然以功业大，人莫之非，子孙习其家风，今多穷困。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;" COLOR="#FF7E00"><b>其余以俭立名，以侈自败者多矣，不可遍数，聊举数人以训汝。汝非徒身当服行，当以训汝子孙，使知前辈之风俗云。</B></FONT></DIV>
<div>&nbsp;<wbr></DIV>
</DIV>
</DIV>							
		</div>
						
                <p><a href="index.html">返回目录</a></p>
            </body>
        </html>