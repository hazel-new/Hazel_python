
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>佛说戒德香经</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>佛说戒德香经</h2>
                <p>By: <em>福慧果</em> 原文发布于：<em>2019-03-22 07:58:59</em></p>
                    
		<div id="sina_keyword_ad_area2" class="articalContent   newfont_family">
			<div>
<div STYLE="font-size: 22px; display: inline !important;">
<div STYLE="display: inline !important;"><b STYLE="color: rgb(255, 0, 0);"><span STYLE="font-size: 22px;">佛说戒德香经</SPAN></B></DIV>
</DIV>
</DIV>
<div STYLE="color: rgb(255, 0, 0);"><b><span STYLE="font-size: 22px;"><br /></SPAN></B></DIV>
<div>
<div STYLE="font-size: 22px;">
<font><b>闻如是。一时佛游舍卫国祇树给孤独园。时贤者阿难闲居独思：<font COLOR="#FF7E00">世有三香，一曰根香，二曰枝香，三曰华香。是三品香，唯随风香，不能逆风，宁有雅香随风逆风者乎？</FONT></B></FONT></DIV>
<div STYLE="font-size: 22px;"><br /></DIV>
<div STYLE="font-size: 22px;">
贤者阿难独处思惟，于义所归，不知所趣。即从坐起，往诣佛所，稽首佛足下，长跪叉手，而白佛言：“我独处思惟：世有三香，一曰根香，二曰枝香，三曰华香。此三品香，<font COLOR="#FF0000">唯能随风，不能逆风，宁有雅香随风逆风者乎？”</FONT></DIV>
<div STYLE="font-size: 22px;"><br /></DIV>
<div STYLE="font-size: 22px;"><font COLOR="#0FFF30">佛告阿难：“善哉善哉！诚如汝问，有香真正随风逆风。”阿难白佛：“愿闻其香。”</FONT></DIV>
<div STYLE="font-size: 22px;"><br /></DIV>
<div STYLE="font-size: 22px;">佛言：“<font COLOR="#990030">若于郡国县邑村落，有善男子善女人，修行十善，身不杀盗淫，口不妄言两舌恶口绮语，意不嫉妒恚痴，孝顺父母，奉事三尊，仁慈道德，威仪礼节，东方无数沙门梵志歌颂其德，南西北方四维上下，沙门梵志咸歌其德。某郡国土县邑村落，有善男子善女人，奉行十善，敬事三宝，孝顺仁慈，道德恩义，不失礼节</FONT>，<font COLOR="#FF11F3">是香名曰随风逆风，靡不周照，十方宣德，一切蒙赖。”</FONT></DIV>
<div STYLE="font-size: 22px;"><br /></DIV>
<div>
<div><span STYLE="font-size: 22px;">佛时颂曰：</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">虽有美香花 不能逆风熏</SPAN></DIV>
<div><span STYLE="font-size: 22px;">不息名栴檀 众雨一切香</SPAN></DIV>
<div><span STYLE="font-size: 22px;">志性能和雅 尔乃逆风香</SPAN></DIV>
<div><span STYLE="font-size: 22px;">正士名丈夫 普熏于十方</SPAN></DIV>
<div><span STYLE="font-size: 22px;"><font COLOR="#FF0000">木蜜及栴檀
青莲诸雨香</FONT></SPAN></DIV>
<div><span STYLE="font-size: 22px;"><font COLOR="#FF0000">一切此众香
戒香最无上</FONT></SPAN></DIV>
<div><span STYLE="font-size: 22px;">是等清净者 所行无放逸</SPAN></DIV>
<div><span STYLE="font-size: 22px;">不知魔径路 不见所归趣</SPAN></DIV>
<div><span STYLE="font-size: 22px;">此道至永安 此道最无上</SPAN></DIV>
<div><span STYLE="font-size: 22px;">所获断秽源 降伏绝魔网</SPAN></DIV>
<div><span STYLE="font-size: 22px;">用上佛道堂 升无穷之慧</SPAN></DIV>
<div><span STYLE="font-size: 22px;">以此宣经义 除去一切弊</SPAN></DIV>
</DIV>
<div><span STYLE="font-size: 22px;"><br /></SPAN></DIV>
<div>
<div><span STYLE="font-size: 22px;">佛告阿难：“是香所布，不碍须弥，山川天地。不碍四种地水火风，通达八极，上下亦然。无穷之界，咸歌其德。一身不杀生，世世长寿，其命无横；不盗窃者，世世富饶，又不妄遗财宝，常存施为道根；不淫色者，人不犯妻，所在化生，莲华之中；不妄言者，口气香好，言辄信之；不两舌者，家常和合，无有别离；不恶口者，其舌常好，言辞辩通；不绮语者，人闻其言，莫不咨受，宣用为珍；不嫉妒者，世世所生，众人所敬；不嗔恚者，世世端正，人见欢喜；除愚痴者，所生智慧，靡不咨请。舍于邪见，常住正道，从行所得，各自然生。故当弃邪，从其真妙。”</SPAN></DIV>
<div><span STYLE="font-size: 22px;"><br /></SPAN></DIV>
<div><span STYLE="font-size: 22px;">佛说如是，时诸比丘闻之欢喜，作礼而去。</SPAN></DIV>
</DIV>
</DIV>
<div STYLE="font-size: 22px;"><font STYLE="font-size: 22px;"><b><br /></B></FONT></DIV>
<br />							
		</div>
						
                <p><a href="index.html">返回目录</a></p>
            </body>
        </html>