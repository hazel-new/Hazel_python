
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>法布施得长寿大富美貌善名智慧报</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>法布施得长寿大富美貌善名智慧报</h2>
                <p>By: <em>福慧果</em> 原文发布于：<em>2019-08-12 08:07:00</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 22px;" COLOR="#FD0BE2"><b>法布施得长寿大富美貌善名智慧报</B></FONT></DIV>
<div><font STYLE="font-size: 22px;" COLOR="#1DFF18"><b>====================</B></FONT></DIV>
<div><font STYLE="font-size: 22px;"><b>　　闻如是。一时佛在舍卫国祇树给孤独园。</B></FONT></DIV>
<div><font STYLE="font-size: 22px;"><b>　　佛告诸比丘。<font COLOR="#0BFF14">贤者说法时有五福德。何谓为五福德。</FONT></B></FONT></DIV>
<div><font STYLE="font-size: 22px;"><b>　　<font COLOR="#FF7E00">其人所生。则得长寿。是为一福德。</FONT></B></FONT></DIV>
<div><font STYLE="font-size: 22px;"><b><font COLOR="#FF7E00">　　</FONT><font COLOR="#22B14C">其人所生。即得大富。饶财多宝。是为二福德。</FONT></B></FONT></DIV>
<div><font STYLE="font-size: 22px;" COLOR="#FF7E00"><b>　　其人所生。即端正无比。是为三福德。</B></FONT></DIV>
<div><font STYLE="font-size: 22px;"><b><font COLOR="#FF7E00">　　</FONT><font COLOR="#0FFE17">其人所生。即名誉远闻。是为四福德。</FONT></B></FONT></DIV>
<div><font STYLE="font-size: 22px;" COLOR="#FF7E00"><b>　　其人所生。即聪明大智。是为五福德。</B></FONT></DIV>
<div><font STYLE="font-size: 22px;"><b>　　何因贤者说法得长寿。用前世说法时。上语亦善中语亦善下语亦善。其义备足。归寂无为。好杀之人闻法即止不杀。用是故得长寿。</B></FONT></DIV>
<div><font STYLE="font-size: 22px;"><b>　　何因说法之人得大富饶财多宝。用前世说法时。上中下语其义备悉。归寂无为。盗窃之人闻经即止。不盗便能施与。用是故得大富。</B></FONT></DIV>
<div><font STYLE="font-size: 22px;"><b>　　何因说法之人得端正无比。用前世说法时。上中下语其义备。悉归寂无为。令闻法者和气安之。即颜色悦自生光泽。用是故得端正。</B></FONT></DIV>
<div><font STYLE="font-size: 22px;"><b>　　何因说法之人得名誉远闻。用前世说法时。上中下语其义备。悉归寂无为。令闻法者。敬佛敬法敬比丘僧。用是故得名闻。</B></FONT></DIV>
<div><font STYLE="font-size: 22px;"><b>　　何因说法之人得聪明大智。用前世说法时。上中下语其义备悉归寂无为。令闻法者晓了妙慧。用是故得聪明大智。</B></FONT></DIV>
<div><font STYLE="font-size: 22px;"><b>　　是为五法说经者得教也。</B></FONT></DIV>
<div><font STYLE="font-size: 22px;"><b>　　诸比丘闻经欢喜。前为佛作礼。</B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b><br /></B></FONT></DIV>
<div><font STYLE="font-size: 22px;"><b>-----《佛说贤者五福德经》</B></FONT></DIV>							
		</div>
						
                <p><a href="index.html">返回目录</a></p>
            </body>
        </html>