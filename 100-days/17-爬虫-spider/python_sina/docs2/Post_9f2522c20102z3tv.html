
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>关于佛说花聚陀罗尼</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>关于佛说花聚陀罗尼</h2>
                <p>By: <em>福慧果</em> 原文发布于：<em>2020-03-09 15:19:12</em></p>
                    
		<div id="sina_keyword_ad_area2" class="articalContent   newfont_family">
			<div>
<div>
<div><font STYLE="font-size: 20px;" COLOR="#FF10EC"><b>关于佛说花聚陀罗尼</B></FONT></DIV>
<div><font STYLE="font-size: 20px;" COLOR="#FB5B00"><b>=============</B></FONT></DIV>
<div><font STYLE="font-size: 20px;" COLOR="#FB5B00"><b>有没有师兄可以对译一下花聚陀罗尼，并整理一个汉语音标的版本？我最近半个月，用特殊的方法测试了一下，这个咒语引发的福德力比较强大，但是鉴于发音问题，暂时没有准确的测试。</B></FONT></DIV>
<div><font STYLE="font-size: 20px;"><b>=============</B></FONT></DIV>
<div><font STYLE="font-size: 20px;">佛说花聚陀罗尼咒经</FONT></DIV>
<div><br /></DIV>
<div><font STYLE="font-size: 20px;">如是我闻。一时佛在阿耨达多龙王宫中。与诸比丘五百人俱。菩萨摩诃萨满足一千。尽是一生补处。皆得陀罗尼位阶十地。犹如王子不久当得绍继王位。此诸菩萨亦复如是。有大功德而自庄严。不久当得灌顶之位得成作佛。此诸菩萨各从他方诸佛世界而来集会。于诸佛所心无疑滞。时会众中有一菩萨。名曰师子奋迅。从座而起偏袒右肩右膝著地。合掌向佛而白佛言。世尊若有善男子善女人。尽其形寿一切乐具供养如来。得福多不</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛告师子奋迅菩萨。莫作是说心生疑惑。供养如来得福甚多。何以故。如来有无量戒德无量禅定三昧无量智慧无量解脱无量解脱知见。并诸声闻缘觉辟支佛。及一切贤圣其福甚多不可限量。尔时师子奋迅菩萨。闻佛所说心生信解。倍加恭敬供养尊重赞叹。即以衣服房舍卧具病瘦汤药。如是种种一切乐具。皆悉供养令无所乏。若有善男子善女人。于如来灭度之后。取佛舍利如芥子许供养礼拜。比前功德其福正等。若复有人持以七宝如须弥山等。于一劫中布施声闻辟支佛。得福多不。不也世尊。佛言若有出家在家之人。能持一钱以用布施初发菩提心人。得福德比前功德。百分千分百千万分不及其一。乃至算数譬喻所不能及。如是如是如佛所说。若复有人。于如来灭度之后行于旷路。见于如来塔庙。若善男女。能于一华若一灯烛。若一团泥用涂像前以用供养。若有善男子善女人。持一铜钱施于佛像。为补治故。若以一掬水用洒佛塔地。除去不净干花烛烬。若烧香供养。举足一步诣于塔寺。若一称南无佛。欲使此人堕三恶道。百千万劫终无是处</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛告师子奋迅菩萨。有陀罗尼名曰花聚。多所饶益诸天世人。有能受持读诵通利如法修行。所得福德倍过于上。复有善男子。供养声闻缘觉辟支佛菩萨。百千万倍不及其一。乃至算数譬喻所不能知。是人命终终不生于八难之处卑贱之家。在所生处六情完具。自识宿命。常值三宝见佛闻法。终不忘失菩提之心。能得甚深无量辩才。乘六神通游至十方诸佛世界。咨受妙法教化众生。尔时世尊即说咒曰</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">多狄他　度罗尼　陀罗尼　陀罗尼　磨祢波　步婆散尼　悉题　旃题　涅目脂　涅呵梨　虑伽钵帝　佛陀钵帝　帝梨　乌迦啰[口*知]佉伽罗[口*知]　啰殊波伽帝　帝阇和帝　毗舍罗佛题　昙摩波嘶　阿叉夜羯卑羯波和帝　阿弥多羯卑　休多舍尼　帝阇啝帝　泥句婆摩一唏帝　帝阇伽呵和帝　因题夜佛题　咥拏佛　提　莎诃</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛言有善男子善女人。欲行此陀罗尼者。若二月三月若八月中。从白月八日至十五日。净自澡浴著新净衣。当于静处坐佛形像。悬缯幡盖。花香供养礼拜忏悔。昼夜六时诵此陀罗尼。若坐若行莫令心乱。满七日已当得见佛。若不见者复更二七三七日。专心诵此陀罗尼。必得见佛坐莲华上而为说法。是时即得自识宿命念力坚固。得陀罗尼无碍辩才若求多闻若求禅定。若求智慧若求辩才。若求医方若求咒术。若求工巧若求文艺。如是种种随心所愿悉皆得之。乃至成佛终不忘失。除其四谛。尔时师子奋迅菩萨。诸天人民及阿修罗诸比丘众。闻佛所说欢喜奉行</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛说花聚陀罗尼咒经</FONT></DIV>
</DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛说师子奋迅菩萨所问经</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">　　　　失译人名今附东晋录</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">如是我闻。一时佛在阿耨大池边龙王宫中。与大比丘僧五百人俱。大菩萨众满足千人。皆得陀罗尼。住于十地应绍尊位。一生当得阿耨多罗三藐三菩提。于诸法界通达无碍。以大庄严而自庄严。于佛智德心无疑滞。尔时有一菩萨。名师子奋迅。来在会坐。即从座起整衣服。偏袒右肩右膝著地。合掌向佛白佛言。世尊若有众生。以敬信心供养佛者得几许福。佛告师子奋迅菩萨言。善男子莫作是言。所以者何。若供养佛论其福聚无量无边。何以故。如来成就无量戒身定身慧身解脱身解脱知见身故。师子奋迅若有众生见一切智。清净信心供养恭敬尊重赞叹。施诸所安衣服饮食卧具医药安身所须。以如是等现在供养。若复有人于佛灭后供养舍利如芥子许。是二人福正等无异。复次师子奋迅。若有在家菩萨。以如须弥山等七宝聚。供养声闻缘觉乘人。复有出家修道之人。因菩提心持一小钱以用布施。此福胜前百分千分。百千万亿分阿僧祇分不可称计。算数譬喻所不能及。复次师子奋迅。若有众生百千岁中。以一切乐具现在供养于佛世尊。若复有一人于佛灭后。若以一华供养如来。若扫洒佛塔若涂治塔地。烧香然灯幡盖伎乐以供养佛。作如是言。南无佛陀。于无量阿僧祇劫备修苦行。集诸功德成等正觉。利益成就无量众生。若能如是起真实心供养佛者。是人于后若一劫若百劫若千万劫。不堕恶道。复次师子奋迅。有陀罗尼名曰花聚。我今为欲利益安乐饶益多众生故。怜愍世间利安天人故。今当说之。师子奋迅若有受持此花聚陀罗尼者。是人常得宿命智通。后终不堕三恶道中。生无难处不离三宝。终不生于下贱之家不离念佛。所往受生诸根不缺。生生不失菩提之心。生得种种甚深辩才。常见十方阿僧祇佛。尔时世尊即说此陀罗尼</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">多哒咃　屠逻泞　陀罗尼　牟泞　波逻娑散泞　悉题战题攡　那牟支　涅呵攡卢伽波[口*提]　佛[口*提]波提　[口*提]攡　迦罗[口*知]郁迦吒罗殊波竭汦　汦殊波[口*提]　肥舍　逻佛提　旦摩婆嘶　阿叉蛇兮　波伽汦　阿灭律多兮　波休多题汦殊伐　[口*提]呢[口*提]蛇　三摩頞汦　汦殊伽逻伐[口*提]　[口*提]拏佛提　因提利蛇佛提　莎诃</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">师子奋迅。若有闻是花聚陀罗尼名。以净信心忆念诵持。欲修行者。应用二月三月八月行之。从月八日修念佛心乃至十五日。昼三时夜三时一心念佛。以香花灯明供养三宝。至十五日见一切佛。乘莲华座而为说法。得陀罗尼忆念坚固意志明了。从是以后乃至菩提。一切所闻忆持不忘。一切经书工巧伎术一切三昧。心得清净除见四谛。何以故。此法无漏所摄故。说是法时。师子奋迅菩萨。及诸菩萨比丘。天龙夜叉乾闼婆阿修罗世人非人。闻佛所说欢喜奉行</FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;">佛说师子奋迅菩萨所问经</FONT></DIV>
</DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><br /></FONT></DIV>
<div><font STYLE="font-size: 20px;"><br /></FONT></DIV>
<div><br /></DIV>
<div><br /></DIV>
<div><br /></DIV>							
		</div>
						
                <p><a href="index.html">返回目录</a></p>
            </body>
        </html>