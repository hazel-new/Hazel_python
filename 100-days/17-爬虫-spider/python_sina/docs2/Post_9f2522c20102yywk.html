
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>《弟子死复生经》地狱游记，佛教版本</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>《弟子死复生经》地狱游记，佛教版本</h2>
                <p>By: <em>福慧果</em> 原文发布于：<em>2019-09-19 06:41:47</em></p>
                    
		<div id="sina_keyword_ad_area2" class="articalContent   newfont_family">
			<div><font STYLE="font-size: 18px;" COLOR="#FB09E2"><b>《弟子死复生经》地狱游记，佛教版本</B></FONT></DIV>
<div><font STYLE="font-size: 18px;" COLOR="#FB09E2"><b>=======================</B></FONT></DIV>
<div><font STYLE="font-size: 18px;">　　闻如是。一时佛在祇树给孤独园。与千二百五十比丘俱。菩萨万二千人。神足弟子五百人俱。<font COLOR="#22B14C"><b>尔时有贤者优婆塞。本奉外九十六种道。厌苦祷祠。委舍入法。奉诫不犯精进一心。勤于诵经好喜布施。作意忍辱常有慈心。</B></FONT><b><font COLOR="#990030">暴得疾病遂便命过。临当死时。嘱其亲属及其父母言。我病若不讳之日。莫殡殓七日。若念我者不违我言。遂奄忽如死。父母亲属诸家如其所言。停尸七日。到八日亲属诸家言。死人已八日。瞑瞑无所复知。当急殡殓。父母言。虽已日久亦不胮胀。亦不臭处。小复留之。以到九日。语言未竟。死人便即开眼。诸家父母大小踊跃欢喜。未能动摇诸家共守之。至十日便能起坐善能语言</FONT></B>。<font COLOR="#0917FE"><b>众人问所从来。尽见何等。言有吏兵来将我去。径到一大城中有大狱狱。正黑。四面悉以铁作城。城门悉烧铁正赤。狱中系人身皆在大火中坐。上下火烧。炙之青烟出。或有人以刀割其肉啖食之。狱中有王问我言。若何等人犯坐。何等乃来到是中。是中治五逆。不孝父母。不忠信事其君。治诸恶人处。若罪何重乃尔。答言。我少小为人以来为恶人所惑。奉事外道。少为世间愚痴。杀生祠祀天地饮酒。又于市廛采取财利。升斗尺寸欲以自饶。会后与善师相得相教作善。牵我入佛道中。得见沙门道人。授我五戒奉行十善</B></FONT>。自尔以来至于今日不复犯恶。恩由明王哀我不及。我便叩头。</FONT></DIV>
<div><font STYLE="font-size: 18px;"><br /></FONT></DIV>
<div><font STYLE="font-size: 18px;">　　王即起叉手谓我言。止止。清信之人不应当尔。便与我坐便坐。王便呼吏问之。此乃无上正真弟子。汝曹等辈。皆当从是人得度。以其人寿命自尽时乃当死耳。魂神自追随行往受。若生天上。天神自当来迎之。若生人中。人中自当来迎之。何得将此尊人来入是五逆之处。吏答王言。世间多有是人。不畏王法不畏四时五行不拘。鬼神天地无所取录。不可一二不问也。是人横行天下无所拘制。<b><font COLOR="#FF09ED">有法师名之为沙门。髡剔头发被服疏陋。以法自大多将弟子。东西南北无所取录。移徙葬埋嫁女取妇。不畏四时毁败改易。不拘王相。是曹辈人应当治之。王言。止止。卿为了不解是法也。法服之人无所贵敬。他所畏难。诸释梵日月中王。下及帝王臣民皆所尊奉。尊奉是人得福无量。使人得道。不得轻慢是人。轻慢是人者自求罪苦。</FONT></B>急案名录。寿命应尽未。吏白王言。以命录理之未应死也。尚有余算二十。以其先小时所犯罪恶。后乃欲作善是以取之。使其党辈小复自下。王言。人居世间少作恶至于百岁。是辈人罪当复云何。吏言。是人但可以生不可以死。死便更连延当受罪苦痛。千劫万劫无得解脱。时王曰。其佛弟子有戒精进不懈怠。为天神所贵敬。所以尔者。佛以大慈大悲护心救心。以是四等心忧念十方。天下一切人民万物蜎飞蠕动之类。佛皆哀伤之。功德流演十方天下。是故佛子天神地祇鬼龙皆敬贵之。岂当拘王相四时五行也。佛恩如四海不可得限量。百亿恒水边流沙。尚可斗量尽知其斗数。佛恩不可得量也。吏白王言。大王。为奉佛净戒耶。王曰。坐我不奉佛故。追罪来作此狱王。<b><font COLOR="#FF7E00">卿见此狱中。今现有数寿终不受。亦不敢当前。皆当叉手起往奉迎之。使案其所行善福。福神自来迎取之。</FONT><font COLOR="#0FFE17">未应死者自有护速得除愈</FONT><font COLOR="#FF7E00">。</FONT></B><b><font COLOR="#FF0DF8">若有人已入正法。后悔乃复还为外道。杀生祠祀。邪道恶鬼见之得便。此则自无护。</FONT><font COLOR="#0CFF33">虽有千岁寿命。当逢九横无病自死。</FONT><font COLOR="#FF0DF8">所以尔者。救护神不祐之。如是者终不得解脱。</FONT></B>若持戒比丘及诸弟子。当勤行六事。何等为六。一者檀波罗蜜。当好布施无得悭惜。二者尸罗波罗蜜。当护戒慎莫犯。三者羼提波罗蜜。当忍辱笮意心口莫瞋恚。四者毗梨耶波罗蜜。当勤力精进莫懈怠。五者禅波罗蜜。当一心定意莫放逸。六者般若波罗蜜。当勤作经上口讽诵。当晓沤和拘舍罗。是为六事菩萨求道之本。<font COLOR="#22B14C"><b>复有六事。一者眼。二者耳。三者鼻。四者口。五者身。六者意。人欲求道蒙福。当护是六事。护眼莫著色。护耳莫著声。护鼻莫著香。护口莫著味。护身莫著细滑。护意莫著爱欲。是为护六事。</B></FONT><b><font COLOR="#FF0DDB">当复灭三事。何等为三。一者淫泆。二者瞋恚。三者愚痴。是为三毒</FONT></B>。<b>当复灭五事。何等为五。一者痛痒。二者思想。三者生死。四者识。五者爱欲。是为五阴。</B>复有六衰。何等为六衰。一者眼为色衰。二者耳为声衰。三者鼻为香衰。四者口为味衰。五者身为细滑衰。六者意为法衰。是为六衰。五阴六情三毒合为身中二十事。常在人身中。<b>道人行道常当断绝是二十事。不能禁绝是二十事。当堕人著罪中。</B>六情不绝当堕十八泥犁中。五阴不绝当展转五道中。三毒不绝当入三恶道中。若善男子善女人。禁制持戒身中二十事。如镜之去垢清净无秽内外照明者。天下千百亿万人。有一人是佛弟子不。吏言。实自无有。王曰。以是观之。知佛功德大巍巍渊泓堂堂乎。如巨海不可当也。吏白王言。诚如大王所言。小吏罪之所致不别真伪。请得遣之还。王曰善。吏便辞谢人使自还去。人便如从高堕下。然如苏便得生活。父母便以车载诣祇洹以白佛。佛便呼人问其所以。见所言答。佛便笑五色光从顶上出。绕身三匝还从脐入。阿难便整衣服以膝著地。叉手白佛言。佛不妄笑。笑当有意。愿为众僧广说其义。佛言。阿难。谛听受。众会阿难受教而听。<b><font COLOR="#FD09FC">佛言。是闻阎浮利天下为五逆恶世。子不孝父。臣不忠君。夫妻相欺。欺上誷下人民很戾。少有义理轻慢无节。强梁陵弱富富相从。贫困守穷贪利悭惜。无有慈心但欲胜人</FONT><font COLOR="#FF7E00">。四王相守鬼恶神伺。取其便犯者则死。魂神展转随行往受。当作饿鬼畜生地狱。楚毒痛掠笞斫汤镬烧煮。若有余微微之福得上生天。当在第六魔天。薄福短寿不受法教。虽得作人当作下贱奴婢。或作牛马畜生驴骡骆驼象虎师子鸟兽虫蛾。</FONT></B>困苦叵言。百劫千劫万劫无得解脱。时适生便病。或时即死。若得为人六情不具。癃残聋盲瘖痖如是困苦无极。今是世上有一人知世间有佛。闻经法得见比丘僧。有善心好意恭敬慈心。捐九十六种道来入正法。自惟自克奉受五戒。修行十善以灭十恶。尔时有一人皆是惟卫佛时得道人功德同是人。其有百劫千劫万劫之罪。皆悉灭尽。其人寿终已后。不复更见三恶道中。假有所犯。当追罪轻重诣地狱。王见之衣毛当竖敬仰其人。帝王人民一切莫不尊奉。虽未得道功德隆赫。天人龙鬼莫不称叹。</FONT></DIV>
<div><font STYLE="font-size: 18px;"><br /></FONT></DIV>
<div><font STYLE="font-size: 18px;">　　佛语阿难。我般泥洹后世人多不敬法。喜自贡高自大轻懱于人。薄贱正法毁诸比丘。不与分卫。骂詈瓦石击之无所拘畏。是曹辈人。皆从魔界中来生为人故。复恶如是。其信乐佛法。则是上古先世时。佛上足弟子。能知真伪随奉正法。受持经戒。复灭二十事。皆悉诸菩萨摩诃萨非凡人也。人生当有死。无有不死者。持戒善人不惜身命。但念大慈大悲拯济一切。为众人作唱导。菩萨不惧生死之变。入生死度生死。入地狱说经戒。止恶为善。入饿鬼为说布施。入畜生为说淫泆。亡人身上天生为教诸天。人中为作法要为善。人作地狱行则有地狱想。人作畜生行则有畜生想。人作天人行则有天人想。人作饿鬼行则有饿鬼想。人作人行则有人想。一切万物皆无所有。但依形作名便有思想。今是贤者。眼所见其证分明。于世生以得为人有福德奉正法。何不努力可自致得佛尊贵。何为作勤苦之业。身当自往受之。悔有何益。</FONT></DIV>
<div><font STYLE="font-size: 18px;"><br /></FONT></DIV>
<div><font STYLE="font-size: 18px;">　　佛语阿难。法之欲兴世生善人。法之欲衰恶人众多。善相告语。各加勤精进经戒。为忧一切无常。无常力大。佛不常住。于世努力勤之。既以自度复能救度一切人非人。诸比丘。汝曹当及我在世当努力。莫言佛常在。今不努力后悔何益。今以死人者名见谛。见谛闻佛说经。父母诸家皆得阿罗汉道谛。即得阿惟越致。坚住不复动转。诸比丘及诸菩萨大弟子。天龙鬼神。闻经莫不欢喜。皆前为佛作礼而去。</FONT></DIV>							
		</div>
						
                <p><a href="index.html">返回目录</a></p>
            </body>
        </html>